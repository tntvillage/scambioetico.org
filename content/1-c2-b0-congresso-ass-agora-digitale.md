Title: 1° Congresso Ass. Agorà Digitale
Date: 2009-08-10 19:24
Author: dilling
Category: Notizie
Slug: 1%c2%b0-congresso-ass-agora-digitale
Status: published

<div style="text-align: center;">

![user posted image](http://www.agoradigitale.org/sites/all/files/acquia_marina_logo.png)

</div>

<!--AlignTagEnd-->

<span style="COLOR: blue">Rilanciare la lotta per una Rete radicalmente libera e democratica e allo stesso tempo avvalersi di Internet per costruire un'alternativa nella società, rinnovando organizzazioni e partiti ma anche la comunicazione verso i cittadini.</span>

<span style="COLOR: blue"><!--more--></span>

<span style="text-decoration: underline;">Queste le sfide per cui nasce l'associazione radicale Agorà Digitale che il **6 settembre a partire dalle ore 9 a Salerno e in contemporanea su Internet al sito [www.agoradigitale.org](http://www.agoradigitale.org/)**</span>**[](http://www.agoradigitale.org/) terrà il suo primo congresso**, portando a termine il processo costituente iniziato a Chianciano il 26 e 27 giugno scorsi.

Puoi preannunciare fin da subito la tua presenza e iscriverti al congresso collegandoti alla pagina [www.agoradigitale.org/congresso](http://www.agoradigitale.org/congresso).

Presso [l'Ostello della Gioventù di Salerno](http://www.ostellodisalerno.it/) , una giornata per far incontrare pirati e cyber-dissidenti internazionali, e tutti coloro i quali vorranno fare la loro parte per questa nuova piattaforma attivista, siano essi informatici, nerds, amanti della tecnologia, politici, bloggers, o utenti della rete. Tra quanti hanno già contribuito alla fase costituente dell'associazione hanno confermato la loro presenza Marco Calamari (progetto Winston Smith), Marco Cappato (Associazione Luca Coscioni), Alessandro Capriccioli (blogger), Michele De Lucia (Radicali Italiani), Diego Galli (responsabile Internet di Radio Radicale), Marco Perduca (Senatore Radicale nel Gruppo del Partito Democratico), Francesco Potortì (Associazione Software Libero), Emmanuele Somma (Infomedia Editori) e molti altri.

L'obiettivo sarà quello di far maturare un dibattito che proprio in queste settimane comincia a prendere forma sul [wiki dell'associazione](http://www.agoradigitale.org/wiki) e in un inserto "**La Baia Radicale in Rete**" su Agenda Coscioni di Agosto (lo trovate a partire da pagina 11)

<!--AlignTagStart-->

<div style="text-align: center;">

[![user posted image](http://image.issuu.com/090801113208-217003086b684e038f28d732f5b4a753/jpg/page_1_thumb_medium.jpg)![user posted image](http://resource.issuu.com/email/event/common/bitmap/openDocument.gif)](http://issuu.com/agendacoscioni/docs/agosto2009/11?zoomed=&zoomPercent=&zoomX=&zoomY=&noteText=&noteX=&noteY=&viewMode=magazine)

</div>

<!--AlignTagEnd-->

Anche tu **puoi entrare da subito nel dibattito iscrivendoti all'associazione** dal sito [www.agoradigitale.org](http://www.agoradigitale.org/) e **preannunciare la tua presenza al congresso collegandoti alla pagina** [www.agoradigitale.org/congresso](http://www.agoradigitale.org/congresso).

Il congresso sarà un'occasione unica per lanciare delle campagne mirate a difesa delle libertà digitali.

Innnanzitutto per **la riforma del diritto d'autore** e della sua gestione, attualmente affidata alla monopolista SIAE, liberando l'economia della produzione culturale, dell'intrattenimento e dell'innovazione dai lacci di modelli di distribuzione ormai sorpassati e, allo stesso tempo porre fine alla criminalizzare di milioni di italiani che utilizzano i sistemi di file sharing. **In questa direzione Agorà Digitale pur in fase di costituzione ha già fatto i primi passi, facendo [approvare una raccomandazione](http://www.radicali.it/view.php?id=144294) a Radicali Italiani, seguita con interesse dalla stampa ([articolo sul Corriere della Sera](http://archiviostorico.corriere.it/2009/luglio/01/radicali_strizzano_occhio_peer_peer_co_9_090701044.shtml)).**

Contemporaneamente è fondamentale rilanciare la lotta **contro la censura in Rete sia in Italia che nel mondo** intimamente legata alla difesa della privacy, e contro il controllo telematico, affiancando alle manifestazioni in Iran, in Cina ma anche in Italia un piano concreto di lotta politica e tecnologica. Alcune informazioni si possono già trovare alla pagina [www.agoradigitale.org/rosebox](http://www.agoradigitale.org/rosebox).

Su tutti i fronti delle libertà digitali, Agorà Digitale si candida a diventare un punto di riferimento che consenta di organizzare la cyber-resistenza.

Come?

Cercando di essere **innovativa anche nell'organizzazione e nella comunicazione**: sperimentando nuove forme non strutturate di coordinamento online trasparente e democratico, e una presenza intelligente nei nuovi media, con la prospettiva di esportare anche in altri gruppi e associazioni ciò che di positivo verrà creato. **Organizzazione e comunicazione in Rete saranno al centro dell'Agorà Digitale - warm-up** un incrocio tra un barcamp, un hackmeeting e un dibattito vero e proprio che si terrà **la sera del 5 settembre a partire dalle ore 21** a cui potranno partecipare tutti coloro i quali vorranno dare il loro contributo su queste tematiche, e, perchè no, sperimentare in diretta alcune delle proposte.

Già durante il congresso, consci dell'importanza degli incontri faccia a faccia per creare una rete di attivisti che si conoscono e collaborano, **sperimenteremo un dibattito e delle votazioni che avverranno contemporaneamente nella sede di Salerno e in Rete**, con l'obiettivo di allargare il dibattito e la platea della partecipazione democratica. Per permettere a ciascuno di diventare protagonista, ad esempio candidandosi, assieme alle sue proposte, ad una delle cariche dell'associazione, dalla segreteria al consiglio direttivo.

Per il pernottamento durante la notte tra il 5 e il 6 settembre (e, per chi ne avesse la necessità, anche per la successiva) per gli iscritti all'associazione **è possibile riservare un posto letto all'Ostello della Gioventù di Salerno a condizioni agevolate**. Sempre tramite l'Ostello della Gioventù sarà possibile prenotare una camera in uno dei dei B&B nelle vicinanze della struttura.

**Se avete problemi economici o di trasporto non disperate**. Attraverso il sito dell'associazione sarà possibile coordinarsi per mettere a disposizione il proprio mezzo di trasporto per raggiungere il congresso, o un posto letto presso la propria abitazione per ospitare altri congressisti. Infine, per chi proprio deciderà di rinunciare alla presenza fisica a Salerno, incentiveremo il formarsi di gruppi locali che possano partecipare con collegamenti collettivi al congresso.

Per informazioni e aggiornamenti potete consultare il sito internet dell'associazione www.agoradigitale.org contattare il coordinatore all'indirizzo <span style="color: #0000ff;">lnicotra@gmail.com</span> o al numero <span style="color: #0000ff;">3403289238</span>.

**Ci vediamo tra un mese a Salerno. O già da subito su [www.agoradigitale.org](http://www.agoradigitale.org/) iscrivendoti all'associazione (costa 1 euro se hai meno di 18 anni e solo 20 euro altrimenti) ed entrando nella rete degli attivisti online per mettere a disposizione, se vuoi, parte del tuo tempo e delle tue competenze e collaborare fin da subito alle campagne dell'associazione e all'organizzazione del congresso. Un congresso che parte davvero dal basso.**

<!--AlignTagStart-->

<div style="text-align: center;">

Luca Nicotra – Coordinatore dell'Associazione Agorà Digitale  
![user posted image](http://www.agoradigitale.org/sites/all/files/images/facebook.thumbnail.png)  
[Iscriviti all'evento facebook e condividerlo sul tuo profilo per aiutarci a pubblicizzare l'evento](http://mail.google.com/mail/?ui=2&view=bsp&ver=1qygpcgurkovy)

</div>
