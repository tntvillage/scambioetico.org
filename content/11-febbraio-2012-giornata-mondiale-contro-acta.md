Title: 11 febbraio 2012, Giornata Mondiale contro ACTA: TNT Village chiude
Date: 2012-02-10 15:58
Author: paolojustice
Category: ACTA, Attivismo, Notizie, Policy
Tags: ACTA, Attivismo, censura, internet
Slug: 11-febbraio-2012-giornata-mondiale-contro-acta
Status: published

![](http://ilnichilista.files.wordpress.com/2012/02/stopactamex-595x334.jpeg){width="200" height="110"}**ACTA, il trattato negoziato in segreto che mina la struttura di Internet e il software libero, è stato firmato da Stati Uniti, Giappone e 22 stati dell'Unione Europea, Italia compresa. Per protesta e per sensibilizzare l'opinione pubblica TNT Village, la più grande comunità di ScambioEtico in Italia, chiuderà per gran parte della giornata di sabato 11 febbraio aderendo alla Giornata Mondiale contro ACTA.**  
  
**<!--more-->**

Sabato 11 febbraio 2012 sarà la [Giornata Mondiale contro ACTA](https://www.facebook.com/events/358922057468176).

ACTA (Anti-Counterfeiting Trade Agreement) è una minaccia globale per la libertà e mira a distruggere l'infrastruttura di Internet e il libero scambio delle informazioni. ACTA criminalizza persone, strumenti, tecniche e piattaforme di condivisione come i blog, i network peer to peer, il free & open source software e altre tecnologie che contribuiscono a disseminare cultura e conoscenza, come ben spiegato anche da [questo articolo di Arturo Di Corinto](http://www.repubblica.it/tecnologia/2012/01/31/news/acta_minaccia_globale-29074961/).

ACTA è stato negoziato in segreto ed è stato recentemente firmato dai governi di Stati Uniti, Giappone e 22 paesi dell'Unione Europea, Italia compresa, senza che i parlamenti nazionali potessero esaminarlo. Se il Parlamento Europeo dovesse approvare il trattato, ACTA sarà legalmente vincolante e verrà implementato in tutta l'Unione Europea. Al contrario, se dovesse rigettarlo, ACTA non potrà entrare in vigore nell'Unione Europea.

In occasione della Giornata Mondiale contro ACTA, [TNT Village](http://tntvillage.scambioetico.org) resterà chiuso per protesta.

Con questa iniziativa TNT Village intende sensibilizzare l'opinione pubblica e si auspica che sempre più cittadini si mobilitino contro questo pernicioso trattato.

Ulteriori riferimenti oltre alla sezione dedicata in questo blog (tag "ACTA"): [Wiki La Quadrature du Net](http://www.laquadrature.net/wiki/Come_Agire_contro_ACTA)
