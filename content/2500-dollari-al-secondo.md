Title: 2500 dollari al secondo
Date: 2009-09-18 19:04
Author: paolojustice
Category: Ai confini del copyright
Tags: copyfight, copyright, fair use, fox, simpson, sopruso
Slug: 2500-dollari-al-secondo
Status: published

<p>
<center>
<object classid="clsid:d27cdb6e-ae6d-11cf-96b8-444553540000" width="320" height="240" codebase="http://download.macromedia.com/pub/shockwave/cabs/flash/swflash.cab#version=6,0,40,0">
<param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/2mHPgm1l714&amp;hl=it&amp;fs=1&amp;rel=0"></param><param name="allowfullscreen" value="true"></param>

<embed type="application/x-shockwave-flash" width="320" height="240" src="http://www.youtube.com/v/2mHPgm1l714&amp;hl=it&amp;fs=1&amp;rel=0" allowscriptaccess="always" allowfullscreen="true">
</embed>
</object>
</p>
**Il documentarista Jon Else incontra i Simpson ed i loro venali copyright holders.**

**<!--more-->**

<p>
</center>
</p>
Il film maker Jon Else stava realizzando un documentario ("Sing Faster") concentrato sul punto di vista dei macchinisti teatrali durante un'opera di Wagner.

Mentre l'opera teatrale consumava uno dei suoi atti, i macchinisti giocavano a dama dietro le quinte. Un piccolo televisore era acceso e stava trasmettendo una puntata dei "Simpson"; durante una delle inquadrature ai giocatori di dama, il televisore venne ripreso, sullo sfondo, per 4 secondi e mezzo, e lì rimase fin dopo il montaggio.

Nel momento in cui ci si accorse della presenza del televisorino sullo sfondo per un breve periodo di tempo, Else fu deliziato e decise che la scena era perfetta: un contrasto sublime. Interpellò i detentori dei diritti dei Simpson per avere conferma che non sussistessero problemi, trattandosi palesemente di un caso di "fair use" (uso equo) esplicitamente previsto dalla legge americana per inquadratura casuale o incidentale, di breve durata nel tempo, utile ai fini di cronaca o di rappresentazione.

Il disegnatore e sceneggiatore dei Simpson, Matt Groening, non ebbe nulla da obiettare, ma la Fox, che detiene i diritti televisivi del cartone, richiese la somma di 10.000 \$ per ritenersi soddisfatta e non procedere in giudizio contro i produttori del documentario.

Jon Else e i produttori non avevano i 10 mila dollari né avevano la possibilità economica di imbarcarsi in una causa legale contro la Fox, che già aveva annunciato intenzioni bellicose; sebbene la causa avesse eccellenti possibilità di essere vinta, Else fu informato che la Fox era determinata a ricorrere in appello e sarebbe arrivata fino alla Corte Suprema se necessario. Pertanto, Jon Else decise di tagliare quei 4 secondi e mezzo e di rinunciare ad una scena importante per il documentario.

***Jon Else ha realizzato il documentario, ma ha dovuto rinunciare ad una scena appropriata che egli sentiva importante, sebbene il fair use ne consentisse l'utilizzo. Jon Else si è trovato in quella regione senza limiti come l’infinito e senza tempo come l’eternità. È la regione in cui il sopruso è pratica quotidiana, una regione in cui le minacce di cause legali fioccano per televisori in secondo piano inquadrati pochi secondi. È una regione che si trova… ai confini del copyright!***

***  
***
