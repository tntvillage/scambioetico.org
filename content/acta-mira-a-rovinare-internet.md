Title: ACTA mira a rovinare Internet
Date: 2009-11-11 02:14
Author: paolojustice
Category: ACTA, Attivismo
Tags: 3-strikes, ACTA, copyright enforcement
Slug: acta-mira-a-rovinare-internet
Status: published

![TNT blog](http://blog.tntvillage.scambioetico.org/wp-content/uploads/2009/11/NegRadioactiveSymbol.GIF){width="131" height="175"}**ACTA tenterà di distruggere Internet. Il punto della situazione e la chiamata all'azione contro l'accordo segreto che vuole modificare le leggi per imporre un regime draconiano di copyright enforcement. Alleghiamo inoltre la traduzione dell'ultimo articolo in merito della Electronic Frontier Foundation.**

  

**<!--more-->  
**ACTA (Anti Counterfeiting Trade Agreement) è un accordo multilaterale che mira a cambiare le leggi tramite il "policy laundering" (una tecnica che consiste nel tentare di imporre tramite accordi internazionali delle leggi particolarmente inique che se sottoposte a regolare scrutinio parlamentare provocherebbero profondi malcontenti) per instaurare un regime draconiano concernente l'enforcement delle proprietà intellettuali. I contenuti dei negoziati sono segretati e i dati a cui ci riferiamo emergono solo dalla parte di documenti ufficiali trapelati. Tutti i documenti trapelati sono ora disponibili, fra gli altri, su [Wikileaks.](https://secure.wikileaks.org/wiki/Special:Search?search=acta&go=Go)

Dati essenziali di ACTA concernenti Internet e correlati all'ambiente digitale emersi dai documenti trapelati:

-   pene detentive molto elevate per violazioni del copyright anche senza scopo di lucro;
-   regime di 3 strikes imposto agli ISP senza supervisione della magistratura e disconnessioni automatiche degli utenti con presunzione di colpevolezza;
-   obbligo di ispezione profonda del traffico agli ISP con conseguente violazione sistematica della privacy;
-   obbligo di sorveglianza generale pro-attiva sui contenuti per le piattaforme che ospitano contenuti generati dagli utenti (YouTube, MySpace, blog, forum, social network...);
-   responsabilità agli intermediari (soppressione del principio di mere-conduit);
-   soppressione del fair-use per le eccezioni sul copyright;
-   perquisizione alle frontiere di laptop, cellulari, lettori MP3, memorie di massa ecc. e sequestro e/o distruzione dell'apparecchio in caso di rinvenimento di file protetti da copyright di cui il detentore non possa dimostrare subito il regolare acquisto;
-   "notice and takedown": obbligo di rimozione di contenuti su semplice segnalazione del presunto detentore dei diritti, senza possibilità di contraddittorio;
-   reato di link (probabilmente concernente anche l'hyperlinking ad articoli di giornali online);
-   presunzione di violazione di copyright in caso di frequente criptazione del traffico da parte di un utente finale.

**ACTA inoltre danneggerà l'accesso ai farmaci a basso costo come segnalato da [decine di associazioni mediche e di difesa dei consumatori.](http://www.essentialaction.org/access/index.php?/archives/173-Secret-Counterfeiting-Treaty-Public-Must-be-Made-Public,-Global-Organizations-Say.html)**

In Europa i Parlamenti degli Stati Membri, ai sensi del Trattato di Lisbona, non hanno potere reale per opporsi ad ACTA se l'accordo venisse presentato già sottoscritto come "fait accompli".

Al contrario, il Parlamento Europeo (**al quale finora è stata scandalosamente negata la consultazione dei documenti concernenti i negoziati**) può opporsi, soprattutto se ACTA violasse il quadro legale esistente nell'Unione. Per questo motivo ScambioEtico, in coordinamento con tutte le associazioni con le quali ha lavorato per migliorare il Telecoms Package, sta preparando una campagna per sensibilizzare i cittadini e le istituzioni europee. La campagna si svilupperà inoltre in armonia con associazioni residenti nei paesi che stanno partecipando ai negoziati: Messico, USA, Canada, Nuova Zelanda.

[Risorse: Wiki su ACTA a cura del cluster WeRebuild.](http://werebuild.eu/wiki/index.php/ACTA)

<div class="deeplinkspost">

[Fermare ACTA: aggiornamento e chiamata all'azione.](http://www.eff.org/deeplinks/2009/11/reining-in-acta)
==========================================================================================================

Attivismo</span>  
by Danny O'Brien</em>

Nella scorsa settimana si è tenuto il più recente ciclo di negoziati segreti su ACTA, concernente l'imposizione penale della proprietà intellettuale (IP), l'enforcement nell'ambiente digitale, e, secondo uno dei pochi[documenti pubblici](http://www.international.gc.ca/trade-agreements-accords-commerciaux/fo/seoul-seoul.aspx) sui negoziati, la "trasparenza" di ACTA stessa. Difficile immaginare un insieme più controverso di argomenti sulla proprietà intellettuale -- e alla base di questi c'è la specifica *mancanza* di trasparenza correlata all'intero processo. Si tratta di una piaga che ha caratterizzato tutta la lunga storia dell'accordo commerciale, con pressione dal [Parlamento Europeo](http://www.edri.org/edri-gram/number7.6/acta-transparency-european-parliament), [la delegazione Canadese](http://www.michaelgeist.ca/content/view/3832/125/), e [gruppi a difesa dell'interesse pubblico](http://www.ip-watch.org/weblog/2009/11/09/us-groups-duel-over-access-to-acta-negotiation/) (inclusa la EFF) negli Stati Uniti al fine di rendere l'accordo più trasparente.

Stiamo chiedendo direttamente all'Amministrazione Obama di aprire il processo -- ma i vostri deputati hanno anche loro un ruolo da giocare.[Scrivete ai vostri Senatori ora, e dite loro di fermare ACTA.](https://secure.eff.org/site/Advocacy?cmd=display&page=UserAction&id=420%20target=)

Nel frattempo, nella continuativa assenza di qualsiasi reale apertura, reporter e analisti si sono dovuti affidare ai documenti trapelati e agli indizi dei paesi coinvolti. Ecco ciò che sappiamo dagli osservatori di ACTA nel mondo:

-   The story so far: Michael Geist's [timeline](http://www.michaelgeist.ca/content/view/3786/125/) from October 2007 to March 2009.
-   The [testo completo](http://www.wikileaks.com/wiki/European_Commission_%22advance_warning%22_summary_on_ACTA_Internet_Chapter,_30_Sep_2009) del rapporto trapelato della Commissione Europea, inclusa una nota che dice che il contenuto è delicato "a causa dei differenti punti vista concernenti il capitolo Internet sia all'interno dell'Amministrazione, con il Congresso e fra gli stakeholders (fornitori di contenuti da una parte, e sostenitori della "libertà" di Internet dall'altra)"
-   Le reazioni da [EFF](http://www.eff.org/deeplinks/2009/11/leaked-acta-internet-provisions-three-strikes-and-), [Canada](http://excesscopyright.blogspot.com/2009/11/acta-time-to-walk-away.html), [Australia](http://www.efa.org.au/2009/11/04/acta-copyright-negotiations-underway-still-secret-still-worrying/), [Nuova Zelanda](http://www.nzherald.co.nz/technology/news/article.cfm?c_id=5&objectid=10607376), e [nei blog](http://www.theatlanticwire.com/features/view/feature/Secret-Copyright-Treaty-Will-Ruin-the-Internet-294).
-   [](http://www.keionline.org/acta-petition) [Lettere aperte](http://www.publicknowledge.org/node/2753) all'amministrazione Obama che richiedono trasparenza, firmate dalla EFF, e sottoscritte da individui e gruppi da Lawrence Lessig alla Medical Library Association.

<p>
Articolo originale di [Electronic Frontier Foundation](http://www.eff.org)  
Traduzione in italiano sotto licenza CC BY-NC-SA. In caso di citazione vi preghiamo di inserire il link al presente articolo.

</div>
