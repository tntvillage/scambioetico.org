Title: ACTA: rapporto sui negoziati in Messico trapelato
Date: 2010-02-18 23:17
Author: paolojustice
Category: ACTA, Attivismo, Notizie
Tags: ACTA, copyright, copyright enforcement
Slug: acta-rapporto-sui-negoziati-in-messico-trapelato
Status: published

![TNT blog](http://blog.tntvillage.scambioetico.org/wp-content/uploads/2010/01/noalacta.jpg){width="160" height="107"}**Un nuovo documento del DG Trade della Commissione Europea concernente i negoziati svoltisi in Messico a fine gennaio su [ACTA](http://blog.tntvillage.scambioetico.org/?cat=272) è trapelato. Emergono alcune novità, come la partecipazione dell'Italia, insieme ad altri 6 Paesi Membri dell'Unione, al tavolo dei negoziati. Vi proponiamo la nostra traduzione in italiano.**  
  
  
**<!--more-->**

[Copertina documento (document cover).](http://www.pcinpact.com/media/cover_note-EP-documents-11-02.doc)  
[Documento (english).](http://www.pcinpact.com/media/Report_7th-round-TPC.doc)

ACTA - Rapporto sul settimo Round di negoziati  
Guadalajara, 26-29 Gennaio 2010

La presente è per riportare in merito al settimo round di negoziati ACTA svoltisi dal 26 al 29 gennaio 2010.  
Partecipanti: Australia, Canada, Unione Europea (COM+PRES+7 MS), Giappone, Korea, Messico, Marocco, Nuova Zelanda, Singapore, Svizzera e gli Stati Uniti.

La delegazione della Commissione era guidata dal DG Trade e comprendeva DG Markt, DG Infso e DGn Taxud. La Presidenza di turno era rappresentata di rappresentanti permamenti spagnoli, il Ministro della Giustizia e i servizi di dogana. 7 altri Paesi Membri hanno partecipato (UK, FI, SW, FR, DE, IT, CZ). Ottima cooperazione con la Presidenza.  
Temi discussi:  
1. Enforcement civile  
2. Enforcement di dogana/frontiera  
3. Enforcement sull'ambiente digitale (d'ora in avanti "Internet");  
4. Trasparenza

Meeting lungo con dettagliate discussioni tecniche, che hanno consentito progressi, ma le parti non sono ancora pronte per concessioni di primaria importanza. A causa della mancanza di tempo, non è stato possibile concludere le discussioni su Internet.

1\. Il capitolo sull'enforcement civile è stato discusso molto ampiamente. Si è raggiunto un accordo su ulteriori formulazioni, ma entrando nei dettagli dei diversi meccanismi (misure dispositive, ingiunzioni, calcolo del danno) i progressi sono diventati lenti a causa dei diversi concetti tecnici di ogni sistema legale.

2\. Il capitolo sulle dogane è stato per la prima volta dopo un anno discusso in dettaglio. Buon progresso su argomenti quali esenzione per bagaglio personale (un tema delicato per l'opinione pubblica). L'Unione Europea ha proposto una struttura più logica e organizzata del capitolo, non sempre ben compreso da altri.

3\. Il capitolo Internet è stato discusso per la prima volta sulla base dei commenti forniti dalla maggioranza delle parti alla proposta degli Stati Uniti. La seconda metà del testo (misure di protezione tecnologica) non è stata discussa per mancanza di tempo. Le discussioni si focalizzano di nuovo sul chiarimento di diversi concetti tecnici, pertanto non c'è stato molto progresso in termini del testo comune. Gli Stati Uniti e l'Unione Europea hanno concordato di presentare i propri sistemi legali al prossimo round, per chiarire i problemi.

4\. Qualche progresso sulla trasparenza, dove le parti hanno concordato di aggiornare e migliorare il Sommario Comune elaborato qualche mese fa al fine di includere i problemi discussi negli ultimi due round e di aggiungere una smentita alle principali voci non giustificate che circolano su ACTA (controllo dei laptop e degli iPod alle frontiere; "regole 3-strikes" obbligatorie per i trasgressori su Internet, etc.). Tuttavia, non c'è ancora accordo sul rilascio dei testi di negoziato. La Nuova Zelanda si è offerta di organizzare un incontro di stakeholder durante il prossimo round.

Ci sono stati due incontri di coordinamento con gli Stati Membri, con tre Stati Membri che supportavano la trasparenza e chiedevano a COM un ruolo pro-attivo. COM ha dichiarato di esser favorevole a maggior trasparenza (più incontri con gli stakeholder, etc.) ma riguardo al rilascio dei documenti dei negoziati aveva una linea chiara dopo le discussione al TPC, che era di "non opporsi al rilascio dei documenti se ci fosse accordo in tal senso".

Prossimi passi.

Il prossimo round (l'ottavo) sarà in Nuova Zelanda dal 12 al 16 aprile. Le parti hanno orientativamente concordato un round di 5 giorni, che copra una dettagliata discussione delle misure penali, di frontiera, civili e Internet. Il successivo (nono) round dovrebbe aver luogo a Ginevra, probabilmente nella settimana del 7 giugno, prima del Consiglio TRIPs. **Le parti confermano l'impegno a concludere ACTA nel 2010**.

Una versione consolidata del testo dei negoziati circolerà nei prossimi giorni distribuita dagli Stati Uniti. Le parti dovrebbero commentare entro il 12 marzo. Canada e Svizzera si occuperanno della distribuzione della bozza revisionata del Sommario Comune entro 2 settimane, per i commenti.
