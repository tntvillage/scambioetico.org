Title: ACTA: svolta verso la trasparenza?
Date: 2010-03-06 00:04
Author: paolojustice
Category: ACTA, Attivismo, Notizie
Tags: ACTA, trasparenza
Slug: acta-svolta-verso-la-trasparenza
Status: published

![TNT blog](http://blog.tntvillage.scambioetico.org/wp-content/uploads/2010/01/noalacta.jpg){width="160" height="107"}**La divisione Affari Esteri del Dipartimento della Giustizia svedese informa con un [comunicato stampa]() che gli Stati Membri dell'Unione Europea hanno oggi raggiunto un accordo per lavorare verso la pubblicazione, nei tempi più brevi possibili, dei documenti dei negoziati ACTA.**  
  
  
**<!--more-->**

L'accordo, raggiunto oggi ad una riunione del comitato sulle politiche commerciali, impegna l'Unione Europea ad incoraggiare gli altri partner ACTA a supportare la linea della trasparenza. Il ruolo dell'Unione Europea, prosegue il Dipartimento della Giustizia svedese, è un passo importante verso la pubblicazione dei documenti.

La posizione comune dell'Unione è in gran parte il risultato degli sforzi svedesi. La Svezia è stato il primo paese in Europa non solo a richiedere la trasparenza, ma anche a schierarsi contro certe disposizioni di ACTA, come la disconnessione automatica degli utenti Internet. La posizione della Svezia sulle disconnessioni è stata [recentemente condivisa](http://blog.tntvillage.scambioetico.org/?p=5526) anche dal governo tedesco.

Dall'estate del 2008, a seguito del mandato affidato dal Consiglio alla Commissione per negoziare ACTA, l'Unione Europea è entrata ufficialmente nei negoziati. Da sempre è stato mantenuto un elevato livello di segretezza su tutti i documenti dell'accordo. Questi non sono stati rilasciati nemmeno al Parlamento Europeo, nonostante le numerose richieste, interrogazioni e almeno una risoluzione in tal senso. I paesi che entrano nei negoziati devono sottoscrivere l'impegno a non divulgare i documenti ACTA ai parlamenti o a terze parti, a meno di approvazione unanime (di tutti i paesi che negoziano l'accordo) in tal senso.

[Qui](http://blog.tntvillage.scambioetico.org/?p=5435) sono disponibili le FAQ su ACTA; il Movimento ScambioEtico ha inoltre dedicato una [categoria](http://blog.tntvillage.scambioetico.org/?cat=272) apposita per permettere di seguire tutti gli sviluppi dell'oscura vicenda e si è attivato a tutti i livelli, sia presso il Parlamento italiano sia presso quello europeo, affinché i documenti segreti vengano resi disponibili per uno scrutinio parlamentare e per un ampio dibattito con la società civile.
