Title: Aggirare i parlamenti: prove tecniche
Date: 2010-01-31 01:07
Author: paolojustice
Category: Attivismo, Policy
Tags: ACTA, brevetti, copyright, IPRED, mere conduit
Slug: aggirare-i-parlamenti-prove-tecniche
Status: published

![TNT blog](http://blog.tntvillage.scambioetico.org/wp-content/uploads/2010/01/Hacking-Democracy.jpg){width="170" height="62"}**FFII ed altre organizzazioni denunciano una manovra finalizzata a gettare le basi per minimizzare il ruolo del Parlamento Europeo e di quelli dei Paesi Membri nelle procedure di approvazione degli accordi commerciali internazionali.**

**<!--more-->**

Grazie alla battaglia per la trasparenza nei negoziati ACTA, [FFII](http://www.ffii.org), Foundation for a Free Information Infrastructure, ha portato alla luce un trattato bilaterale (FTA, Free Trade Agreement) fra l'Unione Europea e la Corea del Sud dell'anno scorso. La versione finale è stata pubblicata in ottobre e sembrava contenere disposizioni molto dettagliate sulla proprietà intellettuale e sulle tecnologie di informazione e comunicazione.

A metà gennaio si è dimostrato che il livello di dettaglio in questo accordo è alto perché esso contiene ampie parti copiate direttamente dalla legislazione dell'Unione Europea (IPRED, principalmente - la controversa direttiva sull'imposizione del copyright e dei brevetti 2004/48/CE).

Sappiamo che [ACTA](http://blog.tntvillage.scambioetico.org/?cat=272) è un problema a causa del suo elevato livello di dettaglio, e che conterrà precisi strumenti per l'imposizione del copyright e dei brevetti. Ma nell'accordo con la Corea, in caso di approvazione, sono già presenti strumenti affilati a livello globale. Quand'anche l'accordo commerciale con la Corea non dovesse cambiare le direttive in quanto tali, gli accordi commerciali saranno sempre considerati "fonti di interpretazione" nei tribunali, e possono cambiare gli esiti delle cause legali. Differenze piccole ma cruciali rispetto al quadro legale dell'Unione sono presenti anche nel FTA EU-Corea (si veda per esempio la copia degli articoli dal 12 al 15 della direttiva sul commercio elettronico, concernenti lo status di mere conduit per gli intermediari, incollati pari pari negli articoli dal 10.63 al 10.66, ma preceduti da un art. 10.62, alieno alla direttiva citata, che tende a cambiarne la sostanza).

Questo accordo dovrà passare attraverso il Parlamento Europeo o in una procedura di consenso o in una procedura di co-decisione durante la prossima primavera. Se il capitolo sulla proprietà intellettuale non dovesse essere rimosso, o l'accordo non dovesse essere bocciato, significherebbe che si sta instaurando un nuovo ordine legale in cui il direttorato generale al commercio della Commissione Europea diventerebbe autorizzato a prendere iniziative legislative in segreto a livello globale, sottraendo la libertà di legiferare agli altri paesi dell'Unione.

Ciò che è peggio, è che esiste un accordo di partnership economica (EPA) con una coalizione di stati caraibici (CARIFORUM) che è stato firmato nel 2008 e adottato attraverso una procedura parlamentare di consenso l'anno scorso. Anche questo EPA è dettagliato come l'accordo con la Corea.

**Il tentativo di trasferire implicitamente potere al Direttorato al Commercio per finalizzare i trattati è inaccettabile nel quadro di un processo democratico. Tale manovra è evidentemente in corso anche per ACTA: fermare l'accordo EU-Corea significa anche opporsi ad ACTA e ristabilire dignità al ruolo istituzionale del Parlamento Europeo.  
**

Riferimenti:
------------

**Analisi FTA UE-Corea:**  
<http://action.ffii.org/acta/korea>  
[http://erikjosefsson.eu/blogg/2010/01/10/does-acta-export-ipred1-and-more](http://action.ffii.org/acta/korea)

**Sezioni dell'accordo COPIATE e INCOLLATE dalla legislazione europea**:  
<http://www.erikjosefsson.eu/sites/default/files/92.243.28.240.html>

**Testi di accordo:**  
<http://euwiki.org/FTA/CARIFORUM>  
<http://euwiki.org/FTA/Korea>  
<http://euwiki.org/FTA/Canada>

**Accordi di partnership economica:**  
<http://ec.europa.eu/trade/wider-agenda/development/economic-partnerships/negotiations/>
