Title: Agorà Digitale: Primo Congresso
Date: 2009-09-08 13:17
Author: dilling
Category: Attivismo, Notizie
Tags: Agorà Digitale, file sharing, filesharing, p2p, privacy, RoseBox
Slug: agora-digitale-primo-congresso
Status: published

![TNT blog](http://www.agoradigitale.org/sites/all/files/images/locandida_agora.jpg){width="150" height="212"}**Si è svolto Domenica 6 settembre a Salerno il primo congresso dell'Associazione Radicale Agorà Digitale.**

**Nonostante la presenza del leader del Partito Pirata Svedese Rickard Falkvinge alla sua prima presenza in Italia i mass media non se ne sono interessati ed hanno ignorato l'evento.**

**E' stato certamente affascinante ascoltare la dirompente opzione politica di cui si fa promotore il Partito Pirata Svedese, riduzione a 5 anni della tutela e solo per scopi commerciali.**

**<!--more-->**

L'idea è piuttosto accattivante se non fosse che per ottenere ciò è necessario riformare la convenzione internazionale di Berna sul diritto d'autore e bisognerebbe avere almeno un centinaio di governi d'accordo. Marco Ciurcina, riprendendo il contenuto del [documento](http://nexa.polito.it/sites/nexa.polito.it/files/NEXA-filesharing-marzo2009.pdf) elaborato dal Centro NEXA, ha chiaramente sintetizzato come al momento nel quadro normativo internazionale la sola apertura possibile è quella delle licenze collettive volontarie, anche se, alla luce di quanto ha dichiarato Falkvinge, bisognerà approfondire per verificare se l'uso non commerciale possa essere visto come eccezione. Certo è più facile raccogliere consenso sulla proposta del Partito Pirata Svedese che non su quella delle licenze collettive, ma credo sia onestà intellettuale quella di proporre il poco possibile contro il molto probabile a cui serve fare diga. Il molto probabile è quello che ha prospettato Marco Calamari, il quale ci ha fatto notare come alla proposta di legge [Carlucci](http://www.camera.it/_dati/leg16/lavori/schedela/apriTelecomando_wai.asp?codice=16PDL0021370), una volta calato il sipario delle critiche che quella PdL ha in Rete creato, sono apparse altre due pagine nelle quali si prevede l'istituzione di un Comitato per la tutela della legalità nella Rete. La cosa è piuttosto preoccupante in quanto è la stessa cosa dell'HADOPI, una letterale traduzione dalla legge francese che è già stata calendarizzata per il mese di novembre, ma non ci sarebbe nemmeno da stupirci nel vedere rientrare l'istituzione di quel comitato da un giorno all'altro in un qualsiasi decreto legge. Occorre quindi da subito cominciare a tenere alta la guardia mettere in campo tutto il possibile per contrastare questa iattura.  
La mozione congressuale è molto breve ma pregnante e raccoglie il senso di quanto emerso nel dibattito generale impegnandosi in iniziative molto importanti.

L'associazione radicale Agora' Digitale, riunita a Salerno il 6 Settembre 2009,

- saluta con soddisfazione la partecipazione al congresso del leader del Partito Pirata Svedese, con l'auspicio che questo possa essere il presupposto per una iniziativa transnazionale per la riforma del diritto d'autore e la tutela della privacy.  
- ringrazia i rappresentanti delle numerose associazioni italiane per la difesa delle libertà digitali che hanno preso parte ai lavori e sono intervenuti, e si mette a disposizione per rilanciare anche le loro inziative con gli strumenti dell'associazione.  
- si propone di rappresentare per la galassia radicale uno strumento di azione nonviolenta, transnazionale e transpartitica sulle libertà e i diritti umani fondamentali nell'ambito delle tecnologie digitali, nonché un laboratorio di forme organizzative, iniziative e strumenti di comunicazione in grado di usare le nuove tecnologie per la lotta politica;

impegna gli organi dirigenti a

- promuovere una campagna per la legalizzazione del file sharing delle opere protette da diritto d'autore tramite un sistema di licenze collettive estese e l'abolizione del monopolio SIAE per mezzo dell'approvazione dei relativi due progetti di legge presentati dal gruppo radicale alla Camera.  
- finalizzare il progetto RoseBox volto a mettere in atto una azione pubblica che coinvolga i parlamentari per far crescere il livello di consapevolezza sulle minacce contro il diritto fondamentale alla riservatezza dei dati personali e per opporsi ai sistemi di sorveglianza generalizzata già pienamenti operativi  
- aprire una fase di consultazione pubblica sulle altre urgenze relative alle liberta' digitali e della rete a partire da una radicale opposizione a disegni di legge "Carlucci" e "Barbareschi" e alla promozione del software libero partecipare attivamente alle iniziative internazionali -in particolare a livello europeo- già messe in opera da gruppi e associazioni con obiettivi simili

**[Marco Cappato](http://www.marcocappato.it/), [Luca Nicotra](http://www.di.unipi.it/~nicotra/) e [Gianpiero De Martinis](http://www.linkedin.com/pub/gianpiero-de-martinis/1/A63/433)** sono stati eletti (in base ai voti espressi online e offline a Salerno) rispettivamente **presidente, segretario e tesoriere**.

Come membri del consiglio direttivo sono stati eletti: **[Marco Calamari](http://www.cassandracrossing.org/), [Alessandro Capriccioli](http://metilparaben.blogspot.com/), [Diego Galli](http://www.fainotizia.it/users/diego-galli), [Lorenzo Lipparini](http://www.radioradicale.it/soggetti/lorenzo-lipparini), [Pietro Migliorati](http://www.flickr.com/photos/62585343@N00/2999353041/), [Francesco Nidito](http://www.di.unipi.it/~nids/), [Francesco Potortì](http://fly.isti.cnr.it/), [Simone Sapienza](http://www.fainotizia.it/users/simone-sapienza), [Guido Scorza](http://www.guidoscorza.it/) ed [Emmanuele Somma](http://www.linkedin.com/pub/emmanuele-somma/2/323/b76)**.

Per chi volesse documentarsi integralmente sui [lavori di questo congresso](http://www.radioradicale.it/scheda/286197/primo-congresso-dellassociazione-radicale-agora-digitale) sul sito di Radio Radicale sono disponibili sia per il Download che per la visione in streaming tutte le fasi di questo evento, nonché uno  
[speciale pre-congressuale](http://www.no-copyright.net/it/2009/08/29/radio-radicale-speciale-agora-digitale/) con la partecipazione di Luca Neri giornalista ed autore del Libro la Baia dei Pirati.

Segnalo inoltre questa [Intervista di Luca Neri al leader del Partito Pirata Svedese](http://blog.tntvillage.scambioetico.org/?p=3441)

##### ***Luigi Di Liberto***

##### ***Questo articolo è protetto da licenza Kopimi: siete moralmente obbligati a copiare e ridiffondere senza scopo di lucro e non potete sottrarvi dal fornire gratuitamente una copia, o per lo meno il link all'articolo, a chi ve la dovesse richiedere.***

![](http://www.kopimi.com/kopimi/k/kopimi_gay.gif)
