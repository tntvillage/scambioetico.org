Title: Ai confini del copyright
Date: 2009-08-30 01:06
Author: paolojustice
Category: Ai confini del copyright, Attivismo
Tags: copyfight, copyright, diritti civili, equo processo, mere conduit, privacy
Slug: ai-confini-del-copyright
Status: published

<p>
<center>
<object width="320" height="240">
<param name="movie" value="http://www.youtube.com/v/2mHPgm1l714&amp;hl=it&amp;fs=1&amp;rel=0"></param><param name="allowFullScreen" value="true"></param><param name="allowscriptaccess" value="always"></param>

<embed src="http://www.youtube.com/v/2mHPgm1l714&amp;hl=it&amp;fs=1&amp;rel=0" type="application/x-shockwave-flash" allowscriptaccess="always" allowfullscreen="true" width="320" height="240">
</embed>
</object>
</center>
</object>
**C′è una quinta dimensione, oltre a quelle che l'uomo già conosce. È senza limiti come l'infinito, è senza tempo come l'eternità. È la regione intermedia tra la luce e l'oscurità, tra la scienza e la superstizione, tra l'oscuro baratro dell'ignoto e le vette luminose del sapere. È la regione del sopruso legalizzato, una regione che si trova... ai confini del copyright!**

**<!--more-->**

  
  

Come gli Stationers, i rappresentanti della gilda degli editori e dei censori di Sua Maestà, che nel 1710 "[…vennero in Parlamento come supplicanti, con le lacrime agli occhi, infelici e sfiduciati; essi portarono con sé mogli e bambini per provocare compassione e indurre il Parlamento a garantire loro una sicurezza legale.](http://blog.tntvillage.scambioetico.org/wp-content/uploads/2009/08/La.Promessa.di.un.mondo.senza.copyright.pdf)″, così oggi le grandi corporazioni dell'industria dell'intrattenimento piangono miseria e chiedono ai governi misure draconiane per mantenere artificialmente in vita con colpevole accanimento terapeutico uno zombie spaventoso: un modello di business obsoleto che non piace ai cittadini e non piace a decine di migliaia di artisti.

Come gli Stationers, opulenti, vennero travestiti da straccioni per chiedere leggi che consentissero di bruciare le copie non autorizzate dei libri, per il bene degli autori, così l'industria dell'intrattenimento viene dai governi, dai [nostri rappresentanti](http://blog.tntvillage.scambioetico.org/?p=3271), travestita da paladina della creatività a piangere miseria e minacciare colossali perdite di posti di lavoro.

[Essa chiede che per i casi di pirateria digitale, anche se privi di scopo di lucro, ai sospettati trasgressori sia sospeso il diritto a un equo processo, sia tolta la libertà di espressione e sia ribaltata la presunzione di innocenza che deve diventare presunzione di colpevolezza.](http://www.iptegrity.com/index.php?option=com_content&task=view&id=385&Itemid=9)

Essa chiede, per poter mantenere nell'opulenza poche centinaia di persone e soddisfare i grandi azionisti, che il diritto alla privacy venga cancellato, [il principio di mere conduit venga soppresso](http://blog.tntvillage.scambioetico.org/?p=2735), i magistrati non interferiscano e che la stessa Internet venga smantellata e ridefinita in maniera tale da poter veicolare solo i contenuti che essa, l'industria dell'intrattenimento, sceglierà.

[Essa chiede e ottiene, negli Stati Uniti, compensazioni economiche per la violazione, anche se priva di scopo di lucro, del copyright di gran lunga superiori a quelle previste per il rapimento dei bambini, l'incendio doloso e l'omicidio di secondo grado.](http://gizmodo.com/5344159/second-degree-murder-and-six-other-crimes-cheaper-than-pirating-music%5D)

Governi compiacenti e governi opportunisti vedono in simili proposte la via per soggiogare quella Rete che è diventata fonte indipendente di notizie, informazioni, contenuti e cultura, che ha trasformato decine di milioni di persone da massa controllabile tramite TV, giornali e beni di consumo soggetti al "modello della scarsità" in "una generazione nata in digitale che è iperconnessa e partecipativa \[...\] e che si getta nella stampa e nell'azione politica" \["Digital Confidence", Policy Series, Booz & Co., 2008\].

Potrete seguire la serie di articoli "Ai confini del copyright" nell'apposito link riportato a destra nella sezione "CATEGORIE".  Ne vedrete delle belle.

*["L'industria cinematografica è diventata una delle minacce più serie alla democrazia moderna. Ho smesso di sperare che possa vedere la luce. Ora spero soltanto che vada in fallimento prima che riesca a far nascere una nuova era oscura."](http://www.boingboing.net/2009/08/12/movie-industry-wants.html)*

*Cory Doctorow*

##### ***Paolo Brini***

##### ***Un grazie speciale a Bizio, "a noble peer", per la sintesi vocale del video.***

##### ***Questo articolo è protetto da licenza Kopimi: siete moralmente obbligati a copiare e ridiffondere senza scopo di lucro e non potete sottrarvi dal fornire gratuitamente una copia, o per lo meno il link all'articolo, a chi ve la dovesse richiedere.***

![](http://www.kopimi.com/kopimi/k/kopimi_gay.gif)
