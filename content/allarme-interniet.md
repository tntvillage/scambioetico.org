Title: Allarme InterNIET
Date: 2009-08-08 11:39
Author: Jazzica
Category: Attivismo
Tags: Attivismo, censura, consiglio, controllo, della, etico, europea, europeo, fratello, grande, movimento, net, net neutrality, neutralità, neutrality, pacchetto, package, parlamento, privacy, rete, scambio, scambioetico, telecom, telecoms, unione
Slug: allarme-interniet
Status: published

![TNT blog](http://www.zeropuntodue.it/Immagini/censor.jpg){width="215" height="185"}**Campagne mediatiche sempre più pressanti, volte ad infondere paura al fine di evitare reazioni che ostacolino una politica sempre più orientata al controllo orwelliano stile Grande Fratello, sono ormai la prassi costante per renderci anestetizzati nell'immolare le nostre libertà sull'ara del controllo sociale diffuso e pianificato.**

** ** <!--more-->

La minaccia alla neutralità della rete e l'attacco alla privacy sono fenomeni sempre più pressanti e di attualità. Non solo i Paesi governati da regimi notoriamente autoritari intervengono con censura e "spionaggio", ma ormai anche in tutti quei Paesi che vantano sulla carta un tipo di regime parlamentare democratico queste misure vengono da tempo accarezzate, nascondendosi dietro la stigmatizzazione di una presunta lotta alla pedofilia, al terrorismo ed al crimine organizzato.

Non abbiamo bisogno di evocare i peggiori regimi come [**Cina**](http://punto-informatico.it/2425115/PI/News/cina-intercettate-chat-skype.aspx) e [**Iran**](http://punto-informatico.it/2682633/PI/News/iran-tutto-mondo-attivista.aspx) per sentirci angosciati da quello che potrebbe succedere con la legge [**Carlucci**](http://www.punto-informatico.it/2553740/PI/Brevi/ddl-carlucci-fuori-anonimi-dalla-rete.aspx) o per quello che si paventa in paesi democratici come la [**Germania**](http://punto-informatico.it/2480087/PI/News/germania-anche-polizia-teme-trojan-stato.aspx) oppure in [**Francia e Regno Unito**](http://punto-informatico.it/2582644/PI/News/tentacoli-della-sorveglianza-francia-uk.aspx). La "bestemmia" è che questo supercontrollo lo vogliono per garantire la nostra sicurezza, come se i terroristi fossero degli ingenui che usano internet in chiaro, quando persino i mafiosi continuano ad usare i sicuri pizzini, oppure per prevenire l'odiosità delle immagini pedopornografiche, quando poi la gran parte delle violenze materiali si consuma nelle pareti domestiche ed a volte persino nelle parrocchie. Si brandiscono le clave della moralità e della sicurezza per mettere sotto totale controllo Internet e trasformarlo, dall'agorà digitale che abbiamo imparato ad apprezzare,  in carrozzone mediatico simile a quello degli attuali mass media. Ma ancora non bastano queste motivazioni, per allargare la possibilità di meglio controllare tutto ciò che nella Rete transita si appellano alla protezione di un obsoleto copyright che andrebbe, invece, radicalmente riformato. Ecco il mix esplosivo pronto a detonare; la protervia del potere politico di continuare a gestire a manipolare l'informazione e la voracità delle major, che sullo sfruttamento del diritto d'autore hanno costruito i loro imperi economici, di preservare i loro privilegi.

In Italia come in Europa questa “caccia alle streghe” sta prendendo sempre più piede, con i Governi che -pressati da lobby potenti e pronte a tutto pur di riprendere un minimo controllo sul popolo sempre meno bue– legiferano senza tregua divieti e punizioni esemplari per gli sfortunati trasgressori che dovessero incappare nelle fitte maglie di regolamentazioni create apposta per contrastare un fenomeno in crescita pressoché inarrestabile. Sembrerebbe quasi la titanica impresa di riuscire a fermare un fiume in piena con un retino da pesca. Nella migliore delle ipotesi si riuscirebbero a frenare solo pochi detriti, i più grossolani, ma il restante fiume scorrerebbe via fregandosene bellamente di una diga così irrisoria.

Ricordate il famosissimo gioco da tavolo Risiko? C’era un obiettivo da raggiungere e alleanze segrete da creare con altri giocatori, senza il cui aiuto difficilmente si sarebbe riusciti a conquistare il mondo. Ora i Governi stanno comportandosi come se stessero giocando a Risiko. Cercano alleanze con gli ISP più potenti per tentare di isolare questo fenomeno inarrestabile di cybernauti che accampano diritti in rete, provando a contrastarli con ogni mezzo, anche quello odioso della censura. Ma non si può contrastare il progresso, una volta instaurato il meccanismo della consapevolezza di quante possibilità abbia aperto la Rete in ciascuno di noi. La consapevolezza di possedere un senso critico, finora anestetizzato dalla parzialità delle informazioni, la consapevolezza di poter cercare da sé le notizie e crearsi una propria personalissima visione dei fatti, è un percorso che si può intraprendere solo in avanti. Non è possibile tornare indietro, dopo aver assaporato la libertà di essere finalmente DENTRO la notizia, il non sentirsi semplicemente fruitori passivi di un avvenimento ma poterlo vivere a 360 gradi è diametralmente all’opposto dei recinti mentali nei quali vogliono tornare a rinchiuderci, infatti noi crediamo che una volta instaurato l’eccitante meccanismo della conoscenza, della consapevolezza, il viaggio sia senza ritorno. Ora che il Quarto Potere è in mano anche ai blogger non asserviti ai voleri dei “potenti”, riuscire ad incanalare le masse non più telecomandate e lobotomizzate, diventa impresa titanica. Ecco perché questa alzata di scudi da parte dei Governi, che, a cominciare da quello francese che con il Dottrina Sarkozy ha ufficialmente dato il via alla “persecuzione”, si stanno allineando tutti verso la linea comune della “tolleranza zero” nei confronti di una situazione ormai sfuggita di mano. I Governi hanno già perso il potere più grande: l’asservimento delle masse, fino a ieri volutamente tenute in uno stato di ignoranza grazie alla parzialità dei network di Regime.

Ed ecco che ogni giorno il web, Padre incontrastato delle opportunità tra pari (peers, appunto), ci rimanda notizie di Paesi che provano a contrastare, a punire, a rieducare flussi di persone che sfuggono alle loro maglie calmierate per cercarsi la propria strada, la propria opinione, la propria identità, la propria via verso la Verità, icona incontrastata a cui tutti aneliamo con ogni mezzo che il progresso ci mette a disposizione. Continueremo a difendere il nostro diritto alla Net Neutrality, continueremo a batterci per uno scambio di opinioni e informazioni che non sia mediato, moderato da interessi politici ed economici che stanno alla base di questa pressante battaglia repressiva a colpi di leggi, proposte e sentenze dettate per lo più dalle associazioni dell’industria culturale. Continueremo tutto questo per poter anelare a quei diritti (sempre più frequentemente negati nei fatti) sanciti dalle moderne Costituzioni, che però alla luce degli ultimi avvenimenti sembrano ormai relegati a modelli utopistici continuamente smentiti dai fatti. Certo che se non ci fosse stata questa capillare divulgazione di informazioni che solo internet è in grado di fornirci, oggi forse noi staremmo ancora discutendo sul perché la D’Addario venga definita “escort” mentre la povera rumena sul marciapiede sotto casa si chiami ancora “puttana”…

<span style="text-decoration: underline;">In questo scenario assistiamo indignati a quanto sta accadendo dalla fine del 2007 presso gli organi decisionali dell'Unione Europea. Quasi certamente il Pacchetto Telecom</span>, l'insieme di Direttive che modificheranno profondamente le normative concernenti le comunicazioni in radiofrequenza e Internet, <span style="text-decoration: underline;">sarà mandato in "Terza Lettura" dal Consiglio dei Ministri dell'Unione.</span> **Il Pacchetto, per quanto concerne Internet, non tutela i diritti civili ed autorizza i fornitori di accesso ad operare discriminazioni sui contenuti, sulle applicazioni e sui protocolli, tramite filtraggio, Deep Packet Inspection e blocchi. L'unico baluardo a difesa dei diritti digitali dei cittadini europei è rappresentato dal cosiddetto "emendamento 138" della Direttiva Quadro, fortemente voluto, installato e democraticamente approvato dal Parlamento Europeo in tutte le fasi dell'iter legislativo, contro le enormi pressioni delle lobby delle telcos e delle major dell'intrattenimento, ma altrettante volte rigettato dal Consiglio. <span style="text-decoration: underline;">L'emendamento sancisce che l'accesso ad Internet è un diritto fondamentale e ne vieta la limitazione o la soppressione in mancanza della sentenza di un magistrato.</span>**

<span style="text-decoration: underline;">Alla fine di luglio la Commissione Europea, che pure in Seconda Lettura aveva appoggiato l'orientamento del Parlamento, ha invocato un "compromesso" per addivenire ad un accordo fra Consiglio e Parlamento al fine di un'approvazione rapida del Pacchetto.</span> **Il "compromesso", le virgolette sono d'obbligo, sarebbe semplicemente quello di abbandonare l'emendamento, gettando quindi alle ortiche qualsiasi protezione dei diritti dei cittadini, sostituendolo con una versione annacquata e del tutto inefficace rispetto alla formulazione approvata dal Parlamento.**

** **<span style="text-decoration: underline;">Si tratta palesemente dell'ennesimo asservimento agli interessi commerciali delle grandi telcos e delle major dell'intrattenimento, le quali vedono nella norma un ostacolo insormontabile alla realizzazione delle loro sinistre ambizioni, quelle di trasformare la Rete, la meravigliosa Rete che conosciamo, che abbiamo contribuito a creare e di cui tutti noi siamo la vera essenza, in una squallida, noiosa ed obsoleta pay-tv.</span>

**Si vuole inoltre fermare il più importante fenomeno innescato e alimentato da una Rete aperta e neutrale: la trasformazione degli individui, la nostra trasformazione, da passivi fruitori di contenuti ad attivi creatori. Una trasformazione inizialmente lenta che sta accelerando e che nello spazio di tempo di una generazione può portare alla nascita di un nuova coscienza e ad un innalzamento dello spirito critico e della diffusione della cultura, delle scienze, dell'arte e delle informazioni senza precedenti nella Storia dell'umanità. Si tratta di un fenomeno talmente ampio e profondo che occorre risalire all'invenzione della stampa per poter trovare un paragone storico appropriato.**

**<span style="text-decoration: underline;">Dal canto nostro, intendiamo opporci fermamente all'incombente minaccia di un siffatto progetto, non subiremo passivamente squallidi filtraggi per garantire loro profitti da capogiro a discapito del rispetto per il nostro sacrosanto diritto all'informazione e alla libera circolazione della conoscenza.</span>** <span style="text-decoration: underline;">Inoltre rivendichiamo un altro diritto negato: quello della possibilità, fino ad oggi mai concessa, di essere accreditati ad un tavolo di trattative per provare a trovare insieme un compromesso sul file sharing di opere protette da copyright. Continueremo a chiedere un incontro con le istituzioni, in quanto ci consideriamo parte attiva di una questione che è stata finora affrontata a senso unico, senza ascoltare anche le nostre opinioni nè considerare le numerose iniziative di cui ci facciamo da molto tempo promotori.</span>

<span style="color: #0000ff;">Continuate a leggere questo blog per restare aggiornati sui futuri progetti su cui stiamo lavorando, presto avremo bisogno anche della vostra collaborazione, cerchiamo soprattutto persone determinate a difendere ciò in cui credono e che non gradiscono alcun tipo di bavaglio, ad esclusione di quelli eventualmente utilizzati in sede privata per giochini erotici (ma su quelli non ce la sentiamo di sindacare!).  
Se pensate di rispondere a questi requisiti, benvenuti, questo è il posto per voi.</span>

**Il Collettivo Redazionale del Movimento ScambioEtico.**

<object classid="clsid:d27cdb6e-ae6d-11cf-96b8-444553540000" width="445" height="364" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/6gmP4nk0EOE&amp;hl=it&amp;fs=1&amp;rel=0&amp;border=1"></param><param name="allowfullscreen" value="true"></param><embed type="application/x-shockwave-flash" width="445" height="364" src="http://www.youtube.com/v/6gmP4nk0EOE&amp;hl=it&amp;fs=1&amp;rel=0&amp;border=1" allowfullscreen="true" allowscriptaccess="always"></embed></object>
