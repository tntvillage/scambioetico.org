Title: Anche l'Intellectual Property Organization americana preoccupata per ACTA
Date: 2010-07-13 19:33
Author: paolojustice
Category: Attivismo
Tags: ACTA, IPO, policy laundering, reati penali
Slug: anche-lintellectual-property-organization-americana-preoccupata-per-acta
Status: published

![TNT blog](http://blog.tntvillage.scambioetico.org/wp-content/uploads/2010/01/noalacta.jpg){width="160" height="107"}<strong>L'organizzazione americana dei detentori della "proprietà intellettuale", un'organizzazione che richiede un regime più duro nell'imposizione dei monopoli intellettuali, esprime ufficialmente serie preoccupazioni al governo americano per la portata e l'impatto di ACTA sugli Stati Uniti.

<!--more--></strong>

  
Mentre in Italia, nella "Giornata Nazionale Anticontraffazione", organizzata da Confindustria, FIMI e il suo presidente Enzo Mazza insistono nel recitare con protervia un [mantra](http://business.webnews.it/news/leggi/13320/fimi-la-pirateria-e-un-problema-culturale/) basato su uno [studio farsesco](http://blog.tntvillage.scambioetico.org/?p=6006) e finalizzato a confondere contraffazione e condivisione online priva di scopo di lucro e sostenere ACTA, negli Stati Uniti una delle organizzazioni più dure a difesa di copyright, brevetti e marchi commerciali esprime grande preoccupazione per l'Accordo e chiarisce il colossale equivoco su cui FIMI e altre organizzazioni (commerciali e politiche) maliziosamente vorrebbero far leva.

**La traduzione dell'articolo di Make Masnick apparso su [TechDirt](http://techdirt.com/articles/20100712/02222310172.shtml) a cura di ScambioEtico:**

Coloro coinvolti nei negoziati hanno [schernito](http://www.techdirt.com/articles/20100527/0120329597.shtml) le preoccupazione suscitate dalla proposta ACTA e hanno dichiarato che quelli che si lamentano stanno semplicemente ripetendo "incontrollate dicerie apparse su Internet". Naturalmente, abbiamo visto che non è affatto così. Una recente [presa di posizione](http://www.techdirt.com/articles/20100428/1416549224.shtml) su ACTA, redatta da un insieme di gruppi industriali, ha sottolineato molti dei reali problemi concernenti l'accordo. Ovviamente, i difensori dell'Accordo Commerciale Anti-Contraffazione hanno archiviato anche questi, dichiarando che il rapporto proveniva da quei gruppi industriali che hanno tratto benefici da leggi sulla proprietà intellettuale indebolite.

Mi chiedo come proveranno a sminuire questo. L'Associazione dei Detentori della Proprietà Intellettuale (IPO) ha recentemente inviato [la propria lettera al governo degli Stati Uniti lamentandosi della portata e delle caratteristiche di ACTA.](http://www.ipo.org/AM/Template.cfm?Section=Home&TEMPLATE=/CM/ContentDisplay.cfm&CONTENTID=26212) (pdf). La Intellectual Property Owners Association non è esattamente il tipo di organizzazione che si può accusare di volere una proprietà intellettuale più debole. Si tratta anche di un'organizzazione con la quale non mi trovo d'accordo molto spesso (come potrete immaginare). Tuttavia, in questa lettera, il gruppo mette in evidenza che ACTA appare essere di gran lunga troppo vasto e che, contrariamente alle dichiarazioni dei negoziatori, sembra chiaro richiedere cambiamenti alla legge degli Stati Uniti.

La lettera in primo luogo evidenzia che ACTA si dovrebbe concentrare sul **vero** problema della contraffazione, ma che il linguaggio (senza alcuna ragione valida) è stato reso molto più ampio tramite un'attenzione estesa a tutta la "proprietà intellettuale":

> *Come attualmente formulata, dato l'esteso uso del termine di ampia portata "proprietà intellettuale", ACTA va ben oltre l'inquadramento nel merito della contraffazione. Questa ampia definizione comprende temi che sono più appropriatamente trattati da corsi di azione in cause civili in gran parte delle giurisdizioni del mondo, ed è specialmente così nel caso degli Stati Uniti.*

In seguito, la lettera prosegue evidenziando molteplici casi in cui ACTA cambierebbe, in realtà, la legge degli Stati Uniti:

> *Crediamo che ACTA potenzialmente cambi la legge degli Stati Uniti trasformando quelle che sono violazioni civili comuni di non-contraffazione in un'attività che deve essere punita secondo la legge criminale federale.*

Fra gli esempi di come possa cambiare l'attuale legge vi è il seguente:

> *ACTA sta involontariamente ampliando l'ampiezza del potere di sequestro delle forze di Pattuglia di Dogana e Frontiera per includere azioni civili per violazioni di marchi commerciali e sta sollevando lo spettro di abuso potenziale in molti paesi nel mondo. La determinazione della similarità e della probabilità di confusione di marchi non dovrebbe essere condotta affrettatamente e in maniera unilaterale da un funzionario di dogana, ma dovrebbe invece essere basata sull'appropriata analisi legale (possibilmente risultante da un'estesa preparazione pre-processuale ed eventuali rinvenimenti).*

In altri punti, si nota che altre scelte linguistiche nel documento chiaramente trasformano violazioni civili in violazioni penali, e che ACTA rende illecita l'attività di acquisto di parole chiave su termini protetti da marchio commerciale nei motori di ricerca \[una pratica piuttosto diffusa e normalissima nei principali motori di ricerca come Google, n.d.t.\]. Come raccomandazione conclusiva, IPO propone che l'Accordo Commerciale Anti-Contraffazione si occupi effettivamente di ciò di cui si suppone si debba occupare, cioè la contraffazione:

> *Pertanto, IPO chiede all'USTR di rivedere ACTA per assicurare che la portata dell'Atto sia appropriatamente limitata al suo scopo dichiarato di occuparsi al sottoinsieme, limitato ma importante, di violazioni note come "contraffazione".*

Quindi, qui abbiamo uno dei più importanti gruppi commerciali pro-proprietà intellettuale che si lamenta della portata e della natura di ACTA -- sottolineando nello specifico che esso cambierà la legge degli Stati Uniti, sebbene i negoziatori insistano che non lo farà. Adesso ci diranno che IPO è un "fronte" per gli interessi anti-proprietà intellettuale, come ci hanno detto in merito a quel gruppo che ha firmato quell'ultimo documento anti-ACTA?

Nel frattempo, in merito alla questione se cambierà o meno le leggi, vale la pena notare che sia gli Stati Uniti sia l'UE continuano a insistere che ACTA non cambierà nessuna legge (il che induce alcune persone a chiedere perché mai allora viene portato avanti). [Glyn Moody](http://twitter.com/glynmoody/statuses/18340267849) porta alla nostra attenzione una recente nota \[in realtà è un articolo di Monica Horten, n.d.t.\] dei negoziatori dell'Unione Europea che insistono che [ACTA non cambierà nemmeno la legge dell'Unione Europea](http://www.iptegrity.com/index.php?option=com_content&task=view&id=545&Itemid=9) (nonostante l'evidenza chiarissima che lo farà). Tuttavia, altri negoziatori hanno ammesso che [*qualche paese*](http://www.techdirt.com/articles/20100629/10381810004.shtml) potrebbe aver bisogno di cambiare le proprie leggi, ma non hanno detto quale. Dev'essere il Marocco...

*By Mike Masnick*

*Traduzione di Paolo Brini per ScambioEtico*
