Title: Capire i contenuti gratuiti
Date: 2009-08-09 12:50
Author: paolojustice
Category: Policy
Tags: commons, creative, cultura, gratuita, gratuito, illimitate, libera, libero, limitate, limitato, nina, paley, risorse, ristretto
Slug: capire-i-contenuti-gratuiti
Status: published

![TNT blog](http://blog.ninapaley.com/wp-content/uploads/2009/08/ninaportrait8640.jpg){width="160"" height="120"}**Il contenuto è una risorsa illimitata. Ora le persone possono realizzare copie perfette dei contenuti digitali gratuitamente. Ecco perché si aspettano che il contenuto sia gratuito - perché in effetti lo è. E questo è un BENE.  
**

Nina Paley</strong>

**<!--more-->**

**Il contenuto** è una **risorsa illimitata**. Ora le persone possono realizzare copie perfette dei contenuti digitali gratuitamente. Ecco perché si aspettano che il contenuto sia gratuito - perché in effetti lo è. E questo è un BENE.

Paragonate il "contenuto" -la cultura- all'acqua. Dove l'acqua scorre, la vita fiorisce.

<p>
<center>
![Il contenuto è gratuito, come l'acqua di un fiume](http://questioncopyright.org/cm/images/ufc/content_is_free.png){width="433"}

</center>
</p>
**I contenitori** — oggetti come libri, DVD, hard drive, abbigliamento, giocattoli, stampe — non sono gratuiti. Sono una **risorsa limitata**. Nessuno si aspetta che questi oggetti siano gratis, e la gente volontariamente paga denaro sonante per essi.

<p>
<center>
![containers are not free](http://questioncopyright.org/cm/images/ufc/containers_not_free.png){width="433"}

</center>
</p>
Pensate ai "contenitori" - libri, dischi, hard drive - come a brocche e a vasi. Questi contenitori aggiungono utilità all'acqua e ne incrementano il valore. Se si può prendere gratuitamente l'acqua dal fiume pubblico, benissimo - la cosa non riduce il valore dei vasi. Piuttosto, è vero il contrario: quando il fiume scorre, l'utilità e il valore dei contenitori dell'acqua aumentano.

<p>
<center>
![free vs not free; use the unlimited resource to sell the limited resource](http://questioncopyright.org/cm/images/ufc/free_vs_not_free.png){width="433"}

</center>
</p>
Proseguendo con la metafora: i monopoli sul copyright sono un tentativo di costruire dighe e controllare tutti i fiumi, riducendoli a un ruscello. Quando le major dell'intrattenimento hanno successo a imprigionare la cultura, è come se rinchiudessero l'acqua: ottengono una pozza stagnante che si trasforma in veleno. I pesci muoiono e le zanzare sciamano, perché l'acqua non scorre da una sorgente e non fluisce verso la sua destinazione.

<p>
<center>
![a stagnant pool with mosquitos and fish corpses](http://questioncopyright.org/cm/images/ufc/stagnant_pool.png){width="433"}  
(Ecco come arriviamo ad assurdità come [questa](http://blog.ninapaley.com/2008/11/07/fairies-are-forever/))

</center>
</p>
Noi artisti non "possediamo" la cultura, ma possediamo i nostri nomi (attribuzione). Qualsiasi artista che ha goduto di una comunità di fan sa quanto generosamente la forza insita nel nome sia remunerata dal pubblico. Il nostro pubblico vuole che prosperiamo. Desidera che il suo supporto e il suo denaro ci raggiungano.

<p>
<center>
![artist and audience](http://questioncopyright.org/cm/images/ufc/artist_and_audience.png){width="433"}

</center>
</p>
Pertanto la cooperazione di un artista con un commerciante è preziosa. Un libro firmato vale di più di uno non firmato. I commercianti che cooperano con gli artisti - dividendo con loro i guadagni - ottengono la benedizione sia degli artisti sia del pubblico e possono vendere più oggetti ad un prezzo maggiore.

<p>
<center>
![publisher as exchange agent between artist and audience](http://questioncopyright.org/cm/images/ufc/artist_publisher_audience.png){width="433"}

</center>
</p>
Sotto la licenza Creative Commons Share Alike, i contenitori di [Sita Sings the Blues](http://sitasingstheblues.com) possono essere realizzati e venduti da chiunque senza il mio permesso. Ma chiunque condivide i guadagni con me ottiene il mio "sigillo approvato dal venditore" o la mia firma, ed ottiene che i miei fan siano spinti verso il prodotto (attraverso il mio sito web e il passa-parola).

<p>
<center>
[![the creator-endorsed mark](http://questioncopyright.org/cm/images/ufc/creator_endorsed_mark.png){width="433"}](http://questioncopyright.org/creator_endorsed)

</center>
</p>
Prodotti concorrenti possono in ogni caso esser venduti senza la mia approvazione. Se sono più economici, di qualità migliore o più accessibili, potrebbero vendere meglio dei prodotti da me approvati. Perché non dovrebbero? La concorrenza può essere un bene. Rappresenta un ulteriore incentivo per qualsiasi commerciante con cui collaboro a rendere i prodotti di altà qualità, ad un prezzo ragionevole e facilmente reperibili. Non c'è incentivo a competere con un buon prodotto; se c'è una graphic novel di [Sita Sings the Blues](http://sitasingstheblues.com) buona e conveniente, perché qualcun altro dovrebbe impegnarsi a pubblicarne un'altra? Se lo fa, il libro concorrente deve avere qualche qualità importante che manca nel primo. Se la qualità del concorrente è più elevata al punto da essere di maggior valore della mia approvazione, allora buon per lui per aver realizzato qualcosa di giusto.

Ricordate:

<div>

</div>

**La libera iniziativa è anche cultura gratuita.**

Domande comuni sui contenuti gratuiti:

***D. Perché fare un libro quando puoi avere il contenuto gratuito su Internet?***

R. Perché ci sono limiti in Internet. Non puoi toccarlo o sentirne l'odore. Le immagini sono limitate dalla qualità dello schermo e possono causare affaticamento visivo.

<p>
<center>
![Affaticarsi per leggere su schermo](http://questioncopyright.org/cm/images/ufc/limits_to_the_internet.png){width="433"}

</center>
</p>
I libri come oggetti hanno valore oltre alla ricchezza intellettuale che contengono. Sono portatili, tattili, e invulnerabili alla mancanza di elettricità. I libri illustrati o d'arte possono avere attributi ancor più preziosi: copertine rigide, stampa in rilievo, inchiostri lucidi e riflettenti, carta di filigrana, risoluzioni elevatissime. I libri possono essere oggetti meravigliosi di per sé. I libri firmati sono opere d'arte. I libri possono aver valore anche come oggetti da collezione, perché sono LIMITATI.

<p>
<center>
![Un libro stupendo](http://questioncopyright.org/cm/images/ufc/books_have_value_beyond_content.png){width="433"}

</center>
</p>
Il pubblico cerca un contatto con i creatori. Anche se il contenuto è gratuito, molti fan desiderano un segno fisico del lavoro. Vogliono inoltre sostenere l'artista. Il merchandise - oggetti come libri, DVD, abbigliamento - funziona come mezzo per condurre queste transazioni fra artista e pubblico.

***Q. Perché rilasciarlo gratuitamente su Internet se è disponibile come libro (o DVD, CD, ecc.)?***

R. Perché se è gratuito, si può diffondere. Se è di qualità, il pubblico lo riprodurrà, lo citerà, lo condividerà, ne scriverà delle recensioni e lo promuoverà. Il gratuito fa tutto quello che la pubblicità fa, però è buono e non malvagio, libero e non controllato, condiviso volontariamente e non cacciato a forza giù in gola. Invece di spendere grandi quantità di denaro in pubblicità scadente per vendere "contenuto" che avete rinchiuso, liberate semplicemente il contenuto e lasciate che si faccia pubblicità da solo. Usate la risorsa illimitata per vendere la risorsa limitata.

***Q. Ma anche con Internet, devo ancora fare pubblicità!***

R. Forse. Dipende da cos'è il tuo contenuto e quanto tempo hai. Se ciò che hai è buono, dagli tempo. La crescita "virale" è esponenziale, ma può richiedere un po'. Oppure puoi usare la pubblicità per indirizzare artificialmente l'attenzione del pubblico su qualcosa per la quale altrimenti non avrebbe interesse. Se il lavoro non è buono, l'interesse scomparirà al termine della pubblicità.

<p>
<center>
![Grafico che confronta la crescita della cultura gratuita con la crescita della cultura limitata](http://questioncopyright.org/cm/images/ufc/free_culture_graph.png){width="433"}

</center>
</p>
Questa è la nostra visione di Libero. Non è comunismo. Non è capitalismo come lo conosciamo. Sicuramente non si tratta di monopoli. E' Cultura Libera, e Libera Iniziativa.

<div style="text-align: right;">

 — [Nina Paley](http://ninapaley.com/)

</div>

------------------------------------------------------------------------

##### "Understanding free content" di [Nina Paley](http://ninapaley.com/)  
Traduzione di Paolo Brini  
Articolo originale disponibile presso [QuestionCopyright.org](http://questioncopyright.org/understanding_free_content).  
