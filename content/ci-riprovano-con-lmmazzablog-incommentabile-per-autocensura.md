Title: Ci riprovano con l'ammazzablog... incommentabile per autocensura!
Date: 2011-09-29 17:15
Author: dilling
Category: Attivismo
Tags: censura
Slug: ci-riprovano-con-lmmazzablog-incommentabile-per-autocensura
Status: published

![TNT blog](http://www.argo.catania.it/wp-content/uploads/2009/09/Mordacchia.jpg){width="200" height="142"}**Torna alla ribalta dell'azione parlamentare la sistematica bramosia di mettere la mordacchia alla Rete con la norma definita ammazzablog presente nel provvedimento che intende limitare le intercettazioni telefoniche a scopo giudiziario. Sono profondamente nauseato dal modo in cui non si perda occasione per tentare di castrare la Rete: se vengono pubblicate intercettazioni non autorizzate c'è la magistratura che già ha poteri inibitori e sanzionatori. Quale senso abbia obbligare i Blogger a rettifiche in tempi assurdi e, se non ottemperano all'intimidazione, imporre loro sanzioni pecuniarie elevate, è per me un mistero, ancor più quando inserito in un provvedimento che tratta di altra materia. Potrei scrivere degli insulti troppo pesanti per cui evito altri commenti, semplicemente vi invito a leggere quanto scritto sul blog di Agorà Digitale ed a <span style="text-decoration: underline;">[sostenere](http://www.agoradigitale.org/emendamentisalvablog)</span> l'iniziativa che stanno promuovendo.**
