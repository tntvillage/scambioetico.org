Title: Cocktail letale
Date: 2009-09-01 16:04
Author: paolojustice
Category: Ai confini del copyright
Tags: brevetti, copyfight, copyright, farmaci
Slug: cocktail-letale
Status: published

<p>
<center>
<object classid="clsid:d27cdb6e-ae6d-11cf-96b8-444553540000" width="320" height="240" codebase="http://download.macromedia.com/pub/shockwave/cabs/flash/swflash.cab#version=6,0,40,0">
<param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/2mHPgm1l714&amp;hl=it&amp;fs=1&amp;rel=0"></param><param name="allowfullscreen" value="true"></param>

<embed type="application/x-shockwave-flash" width="320" height="240" src="http://www.youtube.com/v/2mHPgm1l714&amp;hl=it&amp;fs=1&amp;rel=0" allowscriptaccess="always" allowfullscreen="true">
</embed>
</object>
</center>
</p>
**Una combinazione legale di brevetti e copyright condanna a morte [Rudy Cilibrasi](http://cilibrar.com/resume/index.html).**

**<!--more-->**

Nel 2005 [Rudy Cilibrasi scriveva](http://www.copyrightreform.us/archives/82):

"Sono nato prematuramente nel 1974 e ho ricevuto una trasfusione di sangue da mia madre che era affetta da Epatite C (HCV). \[... L'HCV\] causa una malattia degenerativa del fegato. Entrambi i miei genitori sono già morti giovani a causa dei suoi effetti, anch'io sono HCV positivo e ho sofferto lentamente per tutta la vita per la degenerazione del fegato. \[...\]

Alcuni anni fa ho fatto delle ricerche online per le possibili opzioni di cura. Nel 2000 le possibilità erano il "vecchio, classico" interferone oppure interferone pegilato in combinazione con ribavirin. Si tratta di farmaci chemioterapici che provocano serissimi effetti collaterali ed è necessario assumerli per un anno al fine di avere una ragionevole possibilità di curarsi dalla positività da HCV. Il problema è che, con il mio genotipo 1b, le probabilità di successo con la vecchia cura erano del 30%. Il nuovo farmaco aveva circa il 60% di probabilità. Tuttavia la FDA \[Food and Drug Administration, autorità preposta all'autorizzazione alla vendita dei farmaci negli Stati Uniti\] non aveva approvato il nuovo farmaco, sebbene l'Europa lo avesse fatto da anni \[...\].

Così, sono volato in Europa, ho acquistato il farmaco con 25.000 dei miei dollari accuratamente risparmiati, e sono tornato negli Stati Uniti.

Ho passato 3 mesi a curarmi con questa medicina non ancora approvata negli Stati Uniti e quando ho effettuato il conteggio virale ho avuto grandi notizie: avevo abbassato il conteggio a livelli non rivelabili, cosa che indicava che se avessi continuato il trattamento per tutto l'anno, probabilmente sarei tornato permanentemente sano. Che grandiosa notizia!

Immaginate il mio sgomento, successivamente, quando ricevetti una nota dall'ufficio doganale in cui si diceva che la spedizione dell'altra metà delle mie medicine era bloccata. Il motivo, apparentemente, era che un brevetto o un problema legale con la proprietà intellettuale impediva alla divisione europea della casa farmaceutica di vendere quelle medicine agli americani, anche se le avevo comprate in Europa con il mio denaro per uso personale. Mi immaginavo che non sarebbe stato un grosso problema - avrei semplicemente spiegato ai doganieri che si trattava di una malattia mortale, e loro mi avrebbero aiutato a trovare un modo per appellarmi contro il blocco prima che fosse troppo tardi.

Il grande problema è che se si salta l'assunzione del farmaco per più di una settimana o due prima del trattamento annuale completo, si può smettere del tutto il trattamento perché il virus sicuramente tornerà pienamente attivo. Quindi, dopo aver spiegato questo ai doganieri al telefono, rimasi shockato ad apprendere che sembrava che non ci fossero disposizioni di legge in vigore per trattare casi in cui una restrizione causata dalla proprietà intellettuale fosse in diretto conflitto con la vita umana. La mia vita. Sono ancora HCV positivo oggi.

\[...\]

Sono passati molti anni. I miei genitori sono morti e il mio fegato è peggiorato. Mi piacerebbe continuare a restare in giro e a contribuire gratuitamente (perché amo programmare) \[Cilibrasi, fra le altre cose, ha realizzato moltissimi software open source e free\]  e sarei felice di parlare di più con voi in merito a molte cose. Ma questo non sarà possibile finché non inquadreremo il dibattito sulla proprietà intellettuale in termini di scopi a favore dell'essere umano. Non si dovrebbe impedire a uno scienziato e programmatore, che per tutta la vita ha donato le sue creazioni tecnologiche, di accedere alle risorse di cui ha bisogno per soddisfare uno dei più semplici e fondamentali diritti umani - avere la cura più efficace per la propria malattia - a causa di una disputa sulla proprietà intellettuale. Non si dovrebbe consentire che la FDA abbia l'autorizzazione a impedire che medicine salva-vita, di cui non si può fare abuso, non possano essere usate negli Stati Uniti. Questa è una farsa che va corretta. \[...\] A causa di questa farsa, sono ancora HCV positivo.

L'intero disastro solleva la questione di come dovremmo trattare il più ampio problema di conflitti fra la proprietà intellettuale e i diritti umani fondamentali. \[...\] Perché si consente alla Chiron di coprire con copyright tutta la scienza medica salva-vita correlata all'HCV? E di chiudere lo sviluppo con brevetti che limitano la ricerca a pochi privilegiati? \[...\] Ci sono 200 milioni di persone che camminano nel mondo affette da HCV. Il 95% di loro non sa neanche di esserne affetta. Mi potete aiutare?

Come post scriptum vorrei rispondere in anticipo ad una domanda. Sicuramente la reazione più comune sarà "Perchè non ti sei trasferito in Europa?"

**L'ho fatto.**

Tuttavia non è questo il punto. Come giovane privilegiato, ho potuto crearmi un lavoro oltre oceano in Olanda. Lavoro come ricercatore. Ma mi dispiace per la grande maggioranza di persone che sono già morte perché non hanno potuto fare ciò che io ho fatto."

<strong>*Rudy Cilibrasi è ancora vivo, ma il suo fegato continua a deteriorsi. Ha avuto la possibilità di curarsi per sempre dalla terribile epatite C, ma quella possibilità è sfumata e non potrà tornare. Rudi Cilibrasi si è trovato in quella regione senza limiti come l'infinito e senza tempo come l'eternità. È la regione in cui la vita umana non ha alcun valore. È una regione che si trova... ai confini del copyright!</strong>*

***  
***
