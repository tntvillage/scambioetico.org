Title: Come può uno scoglio arginare il mare?
Date: 2009-08-26 02:50
Author: Jazzica
Category: Attivismo
Slug: come-puo-uno-scoglio-arginare-il-mare
Status: published

![TNT blog](http://blog.tntvillage.scambioetico.org/wp-content/uploads/2009/08/hugewave.jpg){width="180" height="261"}**In principio era Napster.**

**Spadroneggiò a cavallo del millennio dando vita a una vera e propria *forma mentis* che è tuttora fortemente radicata tra una moltitudine in crescita esponenziale di internauti bramosi di condivisione virtuale, perfetta antitesi del comportamento egocentrico che caratterizza l’esistenza reale.**

Quel primordiale sistema di scambio fidelizzò qualcosa come quaranta milioni di utenti, che “appresero” un comportamento ormai entrato di diritto nella marea di usi e consuetudini che stanno alla base del nostro sistema societario, in attesa di essere ratificati da leggi ad hoc.

**<!--more-->**

<p>
  

<center>
![](http://upload.wikimedia.org/wikipedia/en/thumb/e/e6/Napster_corporate_logo.svg/220px-Napster_corporate_logo.svg.png)

</center>
</p>
Secondo un elementare principio logico che sta alla base della democrazia, le leggi di un Governo che si rifà ad essa dovrebbero (il condizionale è d’obbligo) rispecchiare la concezione etica della maggioranza dei suoi cittadini, a differenza di un sistema dittatoriale, dove si legifera in favore degli interessi di un’elite minoritaria e dove ai cittadini (ma forse è più indicato “sudditi”) non resta altro che adeguarvisi. Ora la domanda sorge spontanea: in che razza di regime viviamo noi?

Eleggiamo attraverso il potente strumento del voto i rappresentanti di Governo, convinti che poi difenderanno i nostri interessi, li stipendiamo con compensi stratosferici perché non si facciano corrompere con facilità, li eleviamo al rango di leader indiscussi (anche se poi alcuni non conoscono neanche le regole grammaticali più elementari) affinché siano i portavoce delle proposte della maggioranza che gli ha permesso tutto ciò, mentre loro, invece, che fanno? Creano accordi con i rappresentanti delle Major, i cui interessi sono all’opposto, ossia nascono con lo scopo di far passare più soldi possibili dalle tasche dei cittadini alle loro. E qual è l’unico modo che le case discografiche hanno per tentare di mantenere il loro anacronistico controllo sul fiorente mercato dell’entertainment? Di sicuro un’arma vincente è quella di spaventare gli e\_consumer, persuadendoli dell’illegalità delle loro azioni.

Dalla chiusura di Napster in poi il campo di battaglia si è andato sempre più delineando: da una parte i sostenitori della libertà di circolazione di qualsiasi contenuto digitale come diritto alla conoscenza svincolata dai canonici parametri commerciali, dalla parte opposta i difensori di interessi economici talmente elevati da portarli a credere che il detto popolare “il fine giustifica i mezzi” sia l’unico rimedio adottabile, persino a discapito dei principi fondamentali su cui la democrazia dovrebbe affondare le sue radici.

<p>
<center>
![](http://www.kazaa.com/style/images/header_logo.gif)

</center>
</p>
Oggi i 40 milioni di utenti fruitori di Napster appaiono una cifra ridicola, se rapportati ai 230 milioni di copie del software di Kazaa scaricate dalla rete, agli oltre 110 milioni di Morpheus e alle diverse decine di milioni degli altri programmi che consentono il temutissimo e tanto discusso "peer-to-peer". A fronte di intense quanto sistematiche azioni di repressione ad opera di un’alleanza congiunta tra Stato e Major, si moltiplicano i sistemi per aggirarle, fedeli ad un cliché che la storia ci insegna da sempre, tanto da arrivare addirittura a modificare la nostra percezione di “illecito”.

In Italia coloro che detengono il controllo dei più potenti strumenti di persuasione, cioè i media, sono essenzialmente riconducibili a due categorie: i politici e i grandi imprenditori. Il confine tra queste categorie è spesso talmente labile da lasciarvi intravedere una fusione, una comunione di interessi che da sola giustifica l’accanimento con il quale si cerca di frenare questo fiume in piena di download selvaggio, questa “fame di conoscenza e sapere” che, fino all’avvento della globalizzazione della rete, era una caratteristica elitaria e minoritaria, prerogativa dei salotti letterari o di certi ambienti “bene”, comunque di un tipo di cultura “non per tutti”.

<p>
<center>
![](http://blog.tntvillage.scambioetico.org/wp-content/uploads/2009/08/emuletto.jpg){width="130" height="165"}

</center>
</p>
Oggi, al contrario, internet permette a tutti di partire da una base comune per creare da sé un tipo di conoscenza e di sapere più personalizzati, permette di confrontarsi, di condividere, di divulgare ma soprattutto di liberarsi dal giogo della parzialità di informazioni che ha sempre segnato il limite tra il pensiero imposto e il libero arbitrio. E questa corsa è, a mio avviso, inarrestabile, ci è entrata nel sangue, ha modificato radicalmente il nostro punto di vista, ha reso meno vitreo il coccio di bottiglia assegnatoci dalla nascita, ci ha mostrato scorci di orizzonti fino a ieri interdetti alla maggioranza. Tanto da modificare persino la generale percezione di cosa sia lecito e di cosa non lo sia.

<p>
<center>
![](http://lh6.ggpht.com/abramsv/SKUmb6t19XI/AAAAAAAAZK0/YCPVcN7Riz0/s800/1050.jpg){width="300" height="212"}  
<span style="font-size: xx-small;">[(image credit: area105)](http://www.area105.com)</span>

</center>
</p>
  
Per convincervi di quanto appena letto, provate a fare una piccola indagine tra i vostri amici. Esiste forse un “reato” tanto orgogliosamente sbandierato quanto il file sharing? Che sia per una sorta di “leggerezza” dovuta proprio alla soggettiva interpretazione di comportamenti entrati nell’uso comune (lo faccio perché tanto lo fanno tutti), per una forma di pacifica disobbedienza civile nei confronti delle lobby sempre più assetate di danaro, piuttosto che come reale convincimento di non commettere alcun illecito per una serie di motivazioni che non sto qui a ripetere, fatto sta che una fetta ogni giorno più ampia di cybernauti sta prendendo coscienza che c’è chi vorrebbe contingentare e relegare il web al ruolo di un gigantesco negozio virtuale ove ci sia spazio solo per l’e\_commerce, ad esclusiva tutela di interessi economici di una minoritaria elite. Interessi che oggi ci appaiono sempre più obsoleti e in antitesi al primordiale progetto di una rete libera da qualsiasi vincolo che non sia creato e accettato universalmente dai suoi frequentatori, ossia da ciascuno di noi, che ne rappresentiamo la maggioranza.

<p>
<center>
![](http://blog.tntvillage.scambioetico.org/wp-content/uploads/2009/08/piraterally.jpg)

</center>
</p>
Come può uno scoglio arginare il mare, nel momento in cui quest’ultimo prende finalmente coscienza della sua potenza devastante e comincia inesorabile ad avanzare verso la distruzione di qualsiasi ostacolo o barriera vi si frapponga?

Troppo spesso la storia ci insegna quanto la repressione generi forze ad essa contrapposte; solo gli stolti perseguono una via che il passato ci ha già diverse volte indicato come non idonea, mentre è prerogativa di grande saggezza quella di assecondare le energie contrarie, veicolandole verso un differente obiettivo, che soddisfi gli interessi di tutte le parti in causa. C’è chi la chiama diplomazia, chi più semplicemente la definisce “strategia vincente”. Io preferisco pensarla come un’applicazione reale e più moderna del concetto tutto utopistico di democrazia, nella sua accezione etimologica di “governo del popolo”

In omaggio all’odierna repressione attuata con la censura nei confronti dei blogger asiatici, vorrei concludere queste mie riflessioni proprio con un proverbio cinese appropriato al contesto:  
*“il vero dio di un popolo è l'unione dei suoi scopi.”*
