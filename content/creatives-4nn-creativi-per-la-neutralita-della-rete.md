Title: Creatives 4NN, Creativi per la Neutralità della Rete.
Date: 2009-10-12 20:39
Author: admin
Category: Attivismo
Slug: creatives-4nn-creativi-per-la-neutralita-della-rete
Status: published

![TNT blog](http://img27.imageshack.us/img27/5622/creativi2.png){width="516" height="56"}

[English readers please click here!](http://blog.tntvillage.scambioetico.org/wp-content/uploads/2009/10/Creatives_for_Net_Neutrality.pdf)

***[RomeEuropa FakeFactory](http://www.romaeuropa.org/REFF/) e Movimento Scambioetico danno il via oggi 12 ottobre 2009 all'iniziativa ["Creativi per la Neutralità della Rete"](http://www.romaeuropa.org/REFF/index.php?option=com_content&view=category&id=13&Itemid=15&lang=it) con cui si chiede a tutti i cittadini della rete di esprimere la propria creatività sui temi della Neutralità della Rete messa in discussione da alcune norme del Pacchetto Telecom dibattuto presso le istituzioni Europee nonostante la chiara volontà di difesa delle libertà fondamentali espressa dal Parlamento Europeo.***

<!--more-->

[L'iniziativa](http://www.romaeuropa.org/REFF/index.php?option=com_content&view=article&id=41%3Acreativesnetneutrality&catid=13%3Acreatenetneutrality&Itemid=15&lang=it) è rivolta a tutte le comunità e singoli utenti della rete, primi fra tutti gli utenti del file sharing capri espiatori della normative contenute nel Pacchetto Telecom, a cui viene chiesto di creare brani musicali, video, banner, rappresentazioni grafiche, poesie e comic strips su uno i più temi a scelta fra Neutralità della Rete (principio base per lo sviluppo di una rete libera), Mere Conduit (principio legale sulla responsabilità del puro trasporto), Emendamento 138 del Pacchetto Telecom (rimasto ultimo emendamento del Pacchetto a difesa della privacy e della libertà di informazione e di espressione) e Legalizzazione del P2P senza scopo commerciale (per affrontare il fenomeno attraverso l'utilizzo di licenze collettive e la riforma del copyright), al fine di avviare una campagna internazionale per porre all'attenzione dei Cittadini europei l'importanza di questi temi per il futuro della Rete.

TNT Village ha immediatamente recepito l'iniziativa ed ha [invitato gli utenti a partecipare](http://forum.tntvillage.scambioetico.org/tntforum/index.php?showtopic=187007&view=findpost&p=12067103).

Tutte le informazioni e chiarimenti per partecipare sono presenti sul sito del REFF nella sezione "Creativi per la NetNeutrality" (Creatives 4NN) oppure scrivendo alle seguenti email

Yanfry: cerebus1 at gmail.com  
Oriana: oriana.persico at gmail.com  
Salvatore: xdxd.vs.xdxd at gmail.com
