Title: Due commissari AGCom in trincea pro-censura
Date: 2011-06-17 13:23
Author: dilling
Category: Ai confini del copyright, Attivismo, Notizie
Tags: agcom, censura, copyright, file sharing, filesharing, major, p2p, pirateria
Slug: due-commissari-agcom-in-trincea-pro-censura
Status: published

![TNT blog](http://blog.tntvillage.scambioetico.org/wp-content/uploads/2011/06/commissari-agcom.jpg)**Il giorno 14 si è tenuta a Roma, presso la Sala delle Conferenze della Camera dei Deputati, la presentazione di un [Libro Bianco](http://forum.tntvillage.scambioetico.org/tntforum/index.php?showtopic=255738) scritto da molte autorevoli persone e volto a dimostrare la falsità degli studi presentati dalle major sui presunti danni causati dal peer to peer di opere tutelate da copyright e per evidenziare come il regolamento che AGCom sembra intenzionata ad adottare vada ad impattare negativamente sui diritti dei cybercitizens. Ciò ha irritato i due commissari di AGCom nelle foto, Antonio Martusciello e Stefano Mannoni, tanto da indurli a scrivere su Milano Finanza un incredibile [articolo](http://www.fulviosarzana.it/wp-content/uploads/2011/06/milanofinaza16giugno2011.pdf) ai limiti della querela sulla quale saranno gli autori del dossier a decidere.**  
**<!--more-->**  
Non entro nel merito delle affermazioni dei 2 commissari che hanno firmato l'articolo sul fatto che il Commissario Nicola D'angelo, ex-relatore fortemente critico di questo regolamento, non sia stato censurato e discriminato, lascio a chi legge giudicare quello che lui stesso ha [dichiarato](http://danielelepido.blog.ilsole24ore.com/i-bastioni-di-orione/2011/05/nicola-dangelo-agcom-copyright.html) nell'intervista di Daniele Lepido nel suo blog su Il sole24ore.

Altrettanto lascio al TAR il giudizio di legittimità del provvedimento, qualora venga approvato, in quanto a molti giuristi appare non compatibile con il diritto italiano e probabilmente anche in difformità da quello dell'Unione Europea, ed al Senato della Repubblica pronunciarsi su una mozione, anche se ancora non è stata calendarizzata, che invita AGCom a non procedere con l'approvazione di questo regolamento e demandare al Parlamento l'eventuale normazione della materia. Mi limito a riportare l'opinione del portavoce del Movimento ScambioEtico, Paolo Brini (che insieme all'avvocato Marco Scialdone è l'autore del capitolo relativo all'analisi degli studi commissionati dalle major e di quelli indipendenti), che dichiara:

> È proprio vero che la verità brucia. A fronte dei seri studi scientifici prodotti negli ultimi anni dai migliori ricercatori e istituti governativi, l'unica cosa che riescono a mettere insieme due Commissari è una serie di affermazioni gravemente errate, con l'utilizzo un linguaggio che non appare consono alle cariche ricoperte e alle responsabilità che da esse derivano nei confronti dei cittadini italiani. A Martusciello e Mannoni dico: noi i dati li abbiamo messi nero su bianco e ogni cosa che abbiamo scritto è documentata da studi scientifici; ora, sempre che li abbiate, è tempo di tirare fuori quei dati che sosterrebbero quanto andate dicendo. In assenza di dati, le vostre affermazioni appaiono essere i soliti dogmi anti-scientifici, dannosi per la società, per l'economia e per la cultura, propagandati dall'industria del copyright.

Ho poco altro da aggiungere a quanto già detto da Paolo e che ovviamente condivido, spero che il Presidente Corrado Calabrò e gli altri Commissari vogliano dissociarsi da questo genere di comunicazione. Sarebbe auspicabile un confronto pubblico tra i due commissari, dopo che avranno letto il libro, e gli autori dell'iniziativa per portare concreti argomenti a sostegno del pressapochismo palesato nel loro articolo.

Concludo dicendo che per quanto riguarda le citazioni di Kant i due consiglieri farebbero bene a leggere [questa pagina](http://www.recensionifilosofiche.it/crono/2006-03/pozzo.htm) ma anche voglio ricordar loro che ai tempi della rivoluzione francese, quando le disponibilità economiche per l'acquisto delle opere erano poche e quindi scarse le vendite con costi di produzione alti, il diritto d'autore scadeva dopo 14 anni, man mano che il progresso ha ridotto le spese di pubblicazione e aumentato la capacità di offerta/richiesta facendo crescere gli utili, anziché diminuire questi tempi di protezionismo sono aumentati in misura sproporzionata, perdendo in questo modo lo spirito iniziale per cui questa tutela è stata giustificata alcuni secoli addietro.

Morale della "favola": questo sistema di copyright, come ha anche detto Calabrò il giorno 14, attende da 70 anni di essere riformato, anche se ci sarebbe da capire quale tipo di riforma intenda il Presidente di AGCom.

**\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**

**UPDATE**

**Le [considerazioni](http://pierani.wordpress.com/2011/06/17/un-cortese-invito-ai-commissari-agcom-mannoni-e-martusciello/) di uno degli autori del Libro Bianco, Marco Pierani (responsabile delle Relazioni Istituzionali per Altroconsumo)**  
**Le [considerazioni](http://www.lucanicotra.org/insultati-e-derisi-reagire-ombre-censura) di un altro degli autori del Libro Bianco, Luca Nicotra (segretario dell'associazione Agorà Digitale)**  
**L'[osservazione](http://scialdone.blogspot.com/2011/06/trova-le-somiglianze.html) di un altro degli autori del Libro Bianco Marco Scialdone (avvocato)**  
**L'[articolo](http://punto-informatico.it/3189928/PI/News/copyright-versione-della-societa-civile.aspx) di un altro degli autori del Libro Bianco, Luca Annunziata (giornalista, editor di Punto Informatico)**  
**L'[articolo](http://daily.wired.it/blog/law_and_tech/2011/06/19/e-scontro-sulla-nuova-disciplina-agcom-sul-diritto-d-auore.html) di Guido Scorza (presidente dell'istituto per le politiche dell’innovazione)**  
**L'[articolo](http://blog.quintarelli.it/blog/2011/06/critica-ragionata-ai-commissari-mannoni-e-martusciello-.html) di Stefano Quintarelli (ex presidente associazione italiana internet provider e attuale direttore dell'area digital del gruppo 24ore)**  
**L'[intervista](http://blog.quintarelli.it/blog/2011/06/critica-ragionata-ai-commissari-mannoni-e-martusciello-.html) di Fabio Chiusi al Consigliere AGCom Nicola D'angelo**  
**L'[articolo 1](http://nbtimes.it/opinioni/11460/agcom-su-milano-finanza-aprire-bocca-e-dargli-fiato.html) e [articolo 2](http://nbtimes.it/opinioni/11479/agcom-dangelo-personaggio-scomodo.html) di Marco Valerio Principato su The New Blog Times**  
**L'[articolo](http://www.i-dome.com/articolo/18285-Il-Libro-bianco-il-copyright-e-le-retoriche-sulla-pirateria.html) dell'avvocato Angelo Greco su PMI-Dome**  
**L'[articolo](http://punto-informatico.it/3193844/PI/Commenti/contrappunti-un-idea-sempre.aspx) di Massimo Mantellini su Punto Informatico**  
**L'[articolo](http://www.webnews.it/2011/06/16/lagcom-sfida-blogger-e-hacker/) di Giacomo Dotta su Web News**  
**La[riflessione](http://www.diritto.net/luca-nicotra/16212-il-nostro-progetto-per-fermare-la-censura.html) di Luca Nicotra su Diritto.net**  
**Interessante[approfondimento](http://blog.quintarelli.it/blog/2011/06/le-perdite-dellindustria-musicale.html) sul blog di Quintarelli**

**\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**
