Title: EuroISPA attacca ACTA
Date: 2009-11-30 21:43
Author: paolojustice
Category: ACTA, Attivismo
Tags: 3-strikes, ACTA, euroispa, mere conduit, net neutrality
Slug: euroispa-attacca-acta
Status: published

![TNT blog](http://blog.tntvillage.scambioetico.org/wp-content/uploads/2009/11/NegRadioactiveSymbol.GIF){width="131" height="175"}**La più grande associazione di ISP del mondo attacca ACTA e denuncia come questo accordo segreto sia una grave minaccia per Internet, per i cittadini e per il mercato dell'Unione Europea.**

  

**<!--more-->**

In maniera perfettamente coerente con quanto denunciato dalle associazioni dei consumatori, dai movimenti grassroots per la difesa dei cittadini e di Internet e dallo stesso Parlamento Europeo, EuroISPA prende una forte posizione a difesa del mercato europeo e dei cittadini mettendo in guardia dai gravi pericoli insiti in ACTA.

**Traduzione del [comunicato stampa](http://www.euroispa.org/files/0911_euroispa_pr_acta.pdf) di EuroISPA del 30 novembre 2009.**

EuroISPA, in rappresentanza di oltre 1700 Internet Service Provider europei, ha messo in guardia i negoziatori commerciali europei a non firmare qualsiasi accordo che minacci il carattere aperto di Internet.

L'Anti-Counterfeiting Trade Agreement (Accordo Commerciale Anti-contraffazione, ACTA) è in fase di negoziazione fra l'Unione Europea e un certo numero di altri paesi, fra cui Stati Uniti, Svizzera e Giappone, al fine di contrastare il commercio di beni contraffatti e la violazione del copyright. Documenti trapelati in questa fase suggeriscono che la serie di misure prese in considerazione sono gravi e di vasta portata, inclusa la possibilità per gli utenti di essere disconnessi da Internet.

EuroISPA esprime la propria preoccupazione in merito al fatto che il tentativo di implementare tali misure attraverso un accordo commerciale, piuttosto che tramite un processo legislativo convenzionale, non consentirà ai vari stakeholder, quali i rappresentanti dei cittadini europei, di prendere parte al dibattito.

Se alcune delle proposte attualmente in discussione fossero adottate, gli Internet Service Provider dovrebbero implementare misure di "risposta graduale", che potrebbero portare gli utenti ad essere disconnessi da Internet. I punti di azione discussi all'ultimo tavolo di negoziati minaccerebbero anche la protezione garantita dall'Unione Europea al business online.

Malcolm Hutty, Presidente di EuroISPA, sostiene che "tali misure di mano pesante creerebbero un serio pericolo di compromissione e limitazione dell'innovativo spazio aperto che sta alla base del successo di Internet. Questo accordo avrebbe un impatto negativo sugli utenti di Internet senza rappresentare un impatto significativo nel combattere l'uso illecito di materiale coperto da copyright."

EuroISPA chiede che le istituzioni Europee prendano le appropriate misure per assicurare che ACTA sia pienamente conforme all'acquis communautaire a beneficio sia dei consumatori sia dell'industria Europea di Internet.

**Quadro legale:**  
La legislazione Europea vigente riconosce che proprio come la posta o i servizi di carte di credito, gli intermediari di Internet non possano essere ritenuti responsabili quando i loro servizi siano usati per scopi illegali se essi non ne sono al corrente. Questo principio chiave per il funzionamento della Società dell'Informazione è stato stabilito dalla [Direttiva sul Commercio Elettronico del 2000](http://blog.tntvillage.scambioetico.org/?p=2735), sancendo il quadro legale per la responsabilità dagli ISP e proibendo agli Stati Membri di richiedere agli ISP di monitorare i propri servizi. La Direttiva E-commerce ha dimostrato di essere uno strumento flessibile nello sviluppo del commercio online, a beneficio dei consumatori. L'ultimo tavolo di negoziati ACTA rischia di devastare questo equilibrio imponendo pesi maggiori al commercio legittimo, creando un impatto negativo per l'innovazione, distorcendo la concorrenza e, infine, minando i diritti fondamentali dei consumatori alla privacy e al libero flusso dell'informazione.

*EuroISPA is the world’s largest association of Internet Service Providers (ISPs), representing the interests of over 1700 ISPs across Europe. With a Secretariat in Brussels, EuroISPA is a major voice of the Internet industry on information society subjects such as cybercrime, data protection, e-commerce regulation, EU telecommunications law and safe use of the Internet. Further information about the organisation (including its composition, aims and position papers) are available from its website: <http://www.euroispa.org>.*

*Traduzione a cura di ScambioEtico*
