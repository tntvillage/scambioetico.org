Title: Germania: governo compatto contro le disconnessioni e i blocchi di Internet
Date: 2010-03-05 01:45
Author: paolojustice
Category: ACTA, Attivismo, Notizie
Tags: 3-strikes, ACTA, disconnessioni
Slug: germania-governo-compatto-contro-le-disconnessioni-e-i-blocchi-di-internet
Status: published

![TNT blog](http://blog.tntvillage.scambioetico.org/wp-content/uploads/2009/12/TheDance.jpg){width="193" height="145"}**Il Ministro della Giustizia Sabine Leutheusser-Schnarrenberger chiarisce che la posizione del governo tedesco è compatta contro qualsiasi disconnessione degli utenti da Internet, anche nel caso di violazione del copyright, e contro le disposizioni in tal senso di ACTA.**  
  

**<!--more-->**

In un'intervista rilasciata a Der Spiegel, il Ministro della Giustizia Leutheusser-Schnarrenberger ha dichiarato mercoledì scorso che i blocchi di Internet sono una strada fondamentalmente sbagliata e impercorribile, "anche in caso di violazione del copyright".

Con riferimento ad accordi internazionali che volessero costringere i paesi firmatari ad adottare simili limitazioni, come [ACTA](http://blog.tntvillage.scambioetico.org/?p=5435), il Ministro ha inoltre dichiarato che il governo si oppone compatto a simili disposizioni: "Il governo non accetterà qualsiasi accordo che imponga la limitazione di Internet. Il rifiuto di bloccare Internet è la posizione comune di tutto il governo. Abbiamo deciso nella coalizione di governo che non ci si affiderà a nessuna iniziativa volta a limitare il blocco per legge di Internet".

L'opposizione ad ACTA aumenta. Occorre considerare che, all'interno dell'Unione Europea in accordo al Trattato di Lisbona (Trattato dell'Unione Europea e Trattato sul funzionamento dell'Unione Europea) i trattati internazionali che comportano legislazione nella politica commerciale (come ufficialmente si vorrebbe inquadrare ACTA), negoziati dalla Commissione dietro mandato del Consiglio, devono essere eventualmente bocciati dal Consiglio e/o dal Parlamento, in quanto essi non sono più di competenza dei parlamenti nazionali una volta approvati a livello europeo (una possibile eccezione potrebbe nascere solo da incompatibilità con le carte costituzionali dei Paesi Membri). Si veda in sintesi <http://europa.eu/lisbon_treaty/glance/democracy/index_it.htm>

Per le potenziali violazioni del mandato affidato dal Consiglio alla Commissione per negoziare ACTA vi rimandiamo a [questa analisi](http://blog.tntvillage.scambioetico.org/?p=4550).
