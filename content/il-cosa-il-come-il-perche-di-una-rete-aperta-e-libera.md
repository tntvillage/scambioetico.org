Title: Il cosa, il come, il perchè di una rete aperta e libera
Date: 2009-09-02 22:47
Author: admin
Category: Attivismo, Notizie
Tags: contenuti, discriminazioni, FCC, net neutrality, pratiche anticompetitive, pratiche anticoncorrenziali
Slug: il-cosa-il-come-il-perche-di-una-rete-aperta-e-libera
Status: published

![TNT blog](http://1.bp.blogspot.com/_58PErfRkJKM/RuJTOjcCHnI/AAAAAAAAAJ8/f9KTbR65ays/s400/oneweb.png){width="200" height="178"}**Negli ultimi tempi in tanti stiamo cercando di mettere l'accento sull'importanza della Neutralità della Rete non solo per il P2P, usato fino ad oggi come arma dalle major dell'intrattenimento e della comunicazione per prolungare l'agonia del copyright creando un nuovo monopolio attraverso il controllo della rete, ma anche per l'accesso all'informazione, alla cultura e al progresso che una rete libera consente.**

**<!--more-->**

Alcuni giustamente dicono che quando si tratta di questi argomenti si tende ad essere troppo "tecnicistici" (esisterà? mah!) allontanando anche coloro che sono interessati a capire meglio e di più; quindi, per venire incontro a questa esigenza, provo ad affidarmi ai **professionisti dell'informazione**, ovvero i giornalisti, facendo un sunto di due articoli, rispettivamente del Los Angeles Times (Los Angeles California, 4° giornale degli USA per diffusione) e del New York Times (New York, 1° giornale degli USA per diffusione)... ho parlato di professionisti, non credevate mica che avrei citato giornali italiani vero?

![user posted image](http://img4.imageshack.us/img4/6371/lat170.jpg)  
**Il primo articolo** del Los Angeles Times è del 30 agosto scorso ed il titolo, [**Non possiamo essere neutrali sulla neutralità della rete**](http://www.latimes.com/business/la-fi-lazarus30-2009aug30,0,3436552.column), porta subito al succo del discorso proponendoci le posizioni pro e contro corredate di esempi e dichiarzioni.

Ben Scott, direttore della [Free Press](http://www.freepress.net/), un gruppo no-profit che si concentra sulle questioni relative alle comunicazioni, dice:  
"*La Neutralità della Rete è quello che ogni utente di Internet dà per scontato quando va on-line*".  
"*Ciò significa semplicemente non ci sono portinai. Ogni consumatore può accedere a qualsiasi contenuto senza discriminazione da parte del proprietario della rete*".

Il dibattito sulla net neutrality è in sostanza un dibattito sul fatto che le società che possiedono i "canali", attraverso i quali il flusso di dati passa, **possano dettare condizioni** ai siti che danno origine ai dati.

<span style="COLOR: red"><span style="color: #000000;">**<span style="color: #ff6600;">Da una parte</span>**</span></span> abbiamo le società di telecomunicazioni (appoggiate più o meno palesemente dalle major mondiali della comunicazione) le quali sostengono che esse **dovrebbero poter praticare liberamente prezzi diversi** per utilizzi di banda pesanti come, ad esempio, i servizi di download di film.

[L'associazione](http://www.ncta.com/Default.aspx) che riunisce i più grossi fornitori di servizi via cavo degli USA dice che il governo dovrebbe "*tirarsi indietro*" e lasciare che aziende come la <span style="text-decoration: underline;">Time Warner</span> (società americana operante nei settori cinema, televisione, editoria, servizi internet e telecomunicazioni) e <span style="text-decoration: underline;">Comcast</span> (il maggiore operatore via cavo del paese) **possano decidere cosa è meglio per gli utenti di Internet**, perché "*il mercato ora sta operando bene per offrire agli utenti le caratteristiche e i servizi che desiderano ai prezzi che possono permettersi*".  
"*I legislatori dovrebbero essere molto riluttanti a sostituire questa flessibilità che ha orientato il mercato con successo, con un sistema di regolamentazione intrusiva*".

<span style="text-decoration: underline;">Verizon Communications Inc</span> (fornitore di banda larga e di telecomunicazioni) nel proprio sito descrive la prospettata legislazione della net neutrality come un intervento "*inutile*" che "*potrebbe ritardare lo sviluppo dei progressi tecnologici*."

<span style="COLOR: green">**Dall'altra parte**</span> possiamo sostenere che le Telecom **vogliono vendere il trattamento VIP ai fornitori di contenuti che possono permetterselo**.

Diciamo che <span style="text-decoration: underline;">Netflix</span> (società che offre un servizio di noleggio di DVD e videogiochi via Internet) paghi un canone agli operatori di rete in modo che i suoi film sia downloadati più velocemente sui computer degli utenti. **Il risultato è che,** **mentre i contenuti di Netflix viaggiano sulle corsie di sorpasso, altri contenuti vengono indirizzati sulla corsia lenta**.

Gli snodi di Internet sono in grado di gestire solo un certo carico di dati in un dato momento. Gli operatori di rete vogliono impostare **LORO** le priorità per gli utenti, piuttosto che lasciare che tutti i dati fluiscano liberamente e allo stesso modo.

Diciamo che accordi "interni" fra gestori creino un sistema di **"super fornitori di contenuti"** che godono di un vantaggio competitivo sui rivali a cui mancano le risorse per avere servizi più veloci: questo renderebbe impossibile per gli imprenditori **anche solo entrare** in un determinato mercato. Come dice Ben Scott, ciò porterebbe ad una *ghettizzazione di quei contenuti di Internet \[originati da coloro\] che non possono pagare*.

Se ricordate l'anno scorso, la [FCC](http://www.fcc.gov/) (Commissione federale delle comunicazioni degli USA) aveva stabilito che Comcast non poteva impedire agli utenti Internet di accedere a BitTorrent, un popolare sistema di file-sharing. Comcast aveva sostenuto che era necessario **delimitare BitTorrent per ridurre la congestione della rete**. La società poi è andata in appello alla corte federale contro la decisione della FCC. La causa è tuttora pendente.

La dichiarazione del nuovo presidente della Commissione federale delle comunicazioni (FCC), **Julius Genachowski**, sono chiare: "*Una cosa vorrei dire in modo che non ci sia confusione: la FCC sosterrà la neutralità della rete e punirà qualsiasi violazione dei principi di neutralità della rete*".

L'articolo infine invita a comunicare al presidente della FCC la propria posizione in merito inviandogli una e-mail a julius.genachowski@fcc.gov.

**Per il momento, il provider di servizi Internet non vi può fermare.**

![user posted image](http://img188.imageshack.us/img188/4897/nyt170.jpg)  
**Il secondo articolo**, del New York Times del 29/8, [**Accesso e Internet**](http://www.nytimes.com/2009/08/29/opinion/29sat3.html?_r=1) entra nella discussione relativa alla neutralità della rete e lo fa **schierandosi apertamente a favore della stessa**, andando direttamente, senza mezzi termini, alle motivazioni della "guerra" in atto:

...  
*Su Internet, oggi, un sito Web gestito da un blogger può essere visualizzato tanto velocemente quanto qualsiasi home page aziendale.  
I Fornitori di servizi Internet, comprese le principali compagnia del cavo e telefoniche, vogliono essere in grado di cambiare questa situazione in modo che possano dare la priorità alle imprese che pagano, o fare affari con loro*.  
...

e continua indicando alcuni esempi delle possibili conseguenze del mancato rispetto della Neutralità e di quelle che si sono già verificate:

...

*Se i fornitori di servizi Internet fossero autorizzati a scegliere tra i contenuti, sarebbe un male per tutti, tranne che per i fornitori di servizi stessi.  
*

*Gli imprenditori potrebbero rallentare o bloccare i contenuti web dei loro concorrenti. Una società del cavo i cui leader disapprovano una causa particolare, politico o sociale potrebbero bloccare i siti che supporto queste cause.*

*Le preoccupazioni per le reti aperte non sono limitate all'accesso a siti Web, e non sono ipotetici.  
*

*Nel 2007, Verizon Wireless ha respinto la richiesta della Naral Pro-Choice America di inviare messaggi di testo attraverso la sua rete, una decisione che Verizon dovette cambiare dopo una pioggia di critiche.  
*

*Recentemente, Apple è stata criticata per aver rifiutato un'applicazione per iPhone, Google Voice, un servizio basato su Internet che permette agli utenti di fare chiamate a basso costo senza l'utilizzo di AT & T, che ha un accordo esclusivo per l'iPhone in questo paese. Apple ha detto che sta ancora valutando l'applicazione. La Commissione federale delle comunicazioni sta indagando.*  
...

L'articolo conclude parlando [dell'ottimo disegno di legge presentato al Congresso](http://markey.house.gov/images/PDFs/netneutralitybill.pdf) dai senatori <span style="text-decoration: underline;">Edward Markey</span> e <span style="text-decoration: underline;">Anna Eshoo</span> che sebbene **troverà di certo forti oppositori** ha nell'amministrazione Obama degli alleati che si sono dichiarati "*fermamente impegnati a mantenere la neutralità della rete in modo che Internet resti come dovrebbe essere - aperta e libera*".

Articolo scritto da Yanfry su [TNT Village](http://forum.tntvillage.scambioetico.org/tntforum/index.php?act=ST&f=496&t=181478&st=0#entry12032870) leggermente modificato nella presentazione iniziale.  
[Licenza Creative Commons by-nc-sa 2.5it](http://creativecommons.org/licenses/by-nc-sa/2.5/it/)

<p>
<center>
<object width="384" height="313">
<param name="movie" value="http://www.youtube.com/v/JP_3WnJ42kw&amp;hl=it&amp;fs=1"></param><param name="allowFullScreen" value="true"></param><param name="allowscriptaccess" value="always"></param>

<embed src="http://www.youtube.com/v/JP_3WnJ42kw&amp;hl=it&amp;fs=1" type="application/x-shockwave-flash" width="384" height="313" allowscriptaccess="always" allowfullscreen="true">
</embed>
</object>
</center>
</p>

