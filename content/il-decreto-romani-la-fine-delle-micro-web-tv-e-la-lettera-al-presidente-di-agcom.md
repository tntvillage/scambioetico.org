Title: Il Decreto Romani, la fine delle micro Web-TV e la lettera al Presidente di AGCom
Date: 2010-07-27 23:49
Author: paolojustice
Category: Attivismo, Notizie, Policy
Tags: autorizzazione, decreto Romani, tv, web tv
Slug: il-decreto-romani-la-fine-delle-micro-web-tv-e-la-lettera-al-presidente-di-agcom
Status: published

![](http://blog.tntvillage.scambioetico.org/wp-content/uploads/2010/07/david-vs-goliath.jpg){width="156" height="178"}**Il Decreto Romani, con le sue pastoie burocratiche, l'elevato costo dell'autorizzazione e i controversi regolamenti attuativi, può significare la fine di tanti piccoli operatori video italiani che lavorano su Internet e delle cosiddette micro Web TV. Una lettera scritta da un gruppo di conoscitori della Rete, ricercatori e giuristi, al Presidente di AGCom Calabrò nel tentativo di scongiurare l'ennesima minaccia contro Internet in Italia, questa volta diretta alle piccole e piccolissime imprese.  
  
  
<!--more-->**

<p>
<center>
  

Il riepilogo in 3 minuti, di Guido Scorza
-----------------------------------------

<p>
</center>
  

<center>
<object width="480" height="320">
<param name="movie" value="http://www.youtube.com/v/4IoPVN0Jg_s&amp;hl=it_IT&amp;fs=1"></param><param name="allowFullScreen" value="true"></param><param name="allowscriptaccess" value="always"></param>

<embed src="http://www.youtube.com/v/4IoPVN0Jg_s&amp;hl=it_IT&amp;fs=1" type="application/x-shockwave-flash" allowscriptaccess="always" allowfullscreen="true" width="480" height="320">
</center>
</p>
<p>
  

<center>
  

Il riepilogo del regolamento, di Guido Scorza
---------------------------------------------

<p>
</center>
</p>
Da [GBlog](http://www.guidoscorza.it/?p=1943):

"Un ciclone di costi e burocrazia sta per abbattersi sul mondo delle micro web tv italiane e la sensazione è che solo poche potranno sopravvivervi.

Secondo il nuovo Regolamento, infatti, chiunque intenda esercitare un’attività di diffusione televisiva in IP streaming, web TV o trasmissione in streaming tramite rete cellulare, all’indomani dell’entrata in vigore del Regolamento, dovrà richiedere all’AGCOM un’apposita autorizzazione, versare 3000 euro ed attendere 60 giorni che l’Autorità valuti la propria richiesta e la approvi, respinga o, piuttosto gli chieda chiarimenti.

Alla richiesta di autorizzazione - che sembra proprio dover essere spedita a mezzo raccomandata a/r e su supporto cartaceo - andrà allegato qualche centinaio di grammi di carta ed inchiostro e, precisamente: a) certificato di iscrizione del registro delle imprese relativo al soggetto richiedente, ovvero dichiarazione sostitutiva resa ai sensi del d.P.R. n. 445/2000; b) certificato del casellario giudiziale del legale rappresentante del soggetto richiedente, ovvero dichiarazione sostitutiva resa ai sensi del d.P.R. n. 445/2000; c) certificato antimafia ai sensi dell’articolo 10 della legge 31 maggio 1965, n. 575 e successive modificazioni, ovvero dichiarazione sostitutiva resa ai sensi del d.P.R. n. 445/2000; d) certificato dei carichi pendenti del soggetto richiedente, ovvero dichiarazione sostitutiva resa ai sensi del d.P.R. n. 445/2000; e) attestazione in originale, ovvero in fotocopia autenticata nelle forme di legge, del versamento del contributo di cui all’art. 6 del presente regolamento anche mediante l’esibizione del C.R.O. (codice riferimento operazione) nel caso di pagamenti effettuati per via telematica; f) la scheda di cui all’allegato 2, relativa al sistema trasmissivo impiegato redatta su carta intestata della società, datata e firmata dal rappresentante legale del richiedente; g) copia del marchio editoriale di trasmissione del programma, riprodotta su carta intestata della società, datata e firmata ai sensi del d.P.R. n. 445/2000 dal rappresentante legale del richiedente; h) dichiarazione, datata e sottoscritta ai sensi del d.P.R. n. 445/2000 dal rappresentante legale, concernente l’indicazione ed, il recapito del fornitore di rete che mette a disposizione il mezzo trasmissivo.

Davvero quello che ci vuole per promuovere, nel nostro Paese, l’utilizzo delle nuove tecnologie digitali e telematiche per lo sviluppo del pluralismo dell’informazione!"

<p>
  
  

<center>
  

Il testo della lettera
----------------------

<p>
A breve sottoscrivibile sul sito di [FEMI](http://www.femitv.tv)

</center>
</p>
Ill.mo Presidente,  
all’indomani del varo del c.d. Decreto Romani, Lei ha manifestato forti perplessità sul testo del provvedimento, dichiarando alla stampa che “Un filtro generalizzato su internet da una parte è restrittivo, come nessun paese occidentale ha mai accettato di fare, dall’altra è inefficace perché è un filtro burocratico a priori”.

Lo scorso 6 luglio, nel prendere la parola alla Camera dei Deputati, per la Sua relazione annuale, ha sottolineato come “I seri problemi generati da internet non obliterano la sua insostituibile funzione informativa” e ricordato come “È stato giustamente osservato che se ci fosse stato internet l’Olocausto non avrebbe potuto essere ignorato”.

Si è trattato di dichiarazioni importanti perché provenienti da un profondo conoscitore delle dinamiche dell’informazione offline ed online e perché costituenti un segnale di grande attenzione e sensibilità dell’Autorità che Lei presiede verso la Rete, la sua multiforme natura e le importanti differenze sussistenti tra questo nuovo media ed il mondo dell’informazione tradizionale.

Gli schemi di Regolamento sulla disciplina dell’attività di fornitura di contenuti audiovisivi in modalità lineare e on demand, sui quali, nelle scorse settimane, con le Delibere n. 258 e 259, la Sua Autorità ha promosso due distinte consultazioni pubbliche, tuttavia, sembrano muovere da presupposti lontani anni luce da tali dichiarazioni e condurre a conclusioni incompatibili con la convinzione da Lei reiteratamente manifestata di voler rispettare la natura della Rete e le peculiarità dell’informazione online.

Tali Regolamenti che il c.d. Decreto Romani ha demandato alla Sua Autorità di emanare, infatti, minacciano di obbligare migliaia di soggetti - giovanissimi, non imprenditori o piccoli imprenditori - a confrontarsi con un’infrastruttura burocratica-amministrativa impegnativa, a richiedere un’autorizzazione per l’esercizio della propria attività anche se poco o niente affatto lucrativa, a versare un importo tra i 3 ed i 6 mila euro per rimborsare alla Sua Autorità i costi di gestione dell’istruttoria che sarebbe necessaria al rilascio delle autorizzazioni ed ad iscriversi nel Registro unico degli operatori della comunicazione.

Gli stessi Regolamenti, inoltre, appaiono destinati ad imporre a tali soggetti stringenti obblighi di conservazione e registrazione dei contenuti diffusi al pubblico nonché l’obbligo di rettifica previsto dalla vecchia legge sulla Stampa a carico dei professionisti - giornalisti ed editori - dell’informazione.

Siamo consapevoli che il c.d. Decreto Romani circoscrive in maniera importante il margine di autonomia della Sua Autorità nel dettare la disciplina secondaria della materia e, ad un tempo, siamo convinti che la formulazione dei due schemi di Regolamento in termini tanto distanti dalle posizioni da Lei manifestate pubblicamente sia dovuta alla complessità ed al livello di articolazione dell’attività svolta da AGCOM in questo clima di grande tensione e fermento nel mondo dell’informazione.

E’ proprio muovendo da questi presupposti che Le chiediamo di tornare ad esaminare - con il contributo di quanti hanno già rappresentato l’intenzione di partecipare alle consultazioni promosse - i due schemi di Regolamento ed a intervenire al fine, almeno, di rimuovere le più eclatanti e preoccupanti anomalie in essi contenute.

Allegate alla presente, troverà le risposte ai quesiti posti dall’AGCOM agli interessati nell’ambito delle due citate consultazioni.

Ci auguriamo che la Sua Autorità - come di recente avvenuto anche in occasione della predisposizione dello Studio sul diritto d’autore - voglia confermarsi attenta ai problemi ed alle questioni della Rete, senza sottrarsi al proprio ruolo di Autorità di controllo e regolamentazione ma, ad un tempo, interpretando tale ruolo in modo moderno e coerente con le dinamiche della circolazione delle idee e dei contenuti nello spazio telematico.

Con osservanza,

*Giampaolo Colletti - Femi - Federazione Italiana micro web TV  
Juan Carlos de Martin - Nexa Center for Internet & Society  
Guido Scorza - Istituto per le politiche dell’innovazione  
Claudio Messora - Byoblu  
Arianna Ciccone - Festival Internazionale del giornalismo - Valigia Blu  
Vittorio Zambardino - Scene digitali  
Alessandro Gilioli - Piovono Rane  
Laura Ricci - Orvieto TV*
