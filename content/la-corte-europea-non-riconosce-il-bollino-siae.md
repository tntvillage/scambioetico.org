Title: La Corte Europea non riconosce il bollino Siae
Date: 2007-12-01 11:22
Author: dilling
Category: Notizie
Slug: la-corte-europea-non-riconosce-il-bollino-siae
Status: published

Il bollino Siae non e' riconosciuto dal diritto comunitario. Lo conferma la Corte di giustizia europea in data 8 novembre 2007 alla 'nostra' Societa' Italiana Autori ed Editori.

<!--more-->

Un colpo pesante al contrassegno che rimpingua, assieme ad altre imposte, le casse di questo strano soggetto giuridico abituato a prendersi una buona fetta del prezzo di qualsiasi libro, cd, dvd commercializzato sul mercato italiano. Ma il primo ad uscire sconfitto da questa controversia e' lo Stato italiano, che non e' riuscito a proteggere la propria creatura davanti ai giudici lussemburghesi che hanno invece dato ragione al privato cittadino Karl Schwibbert, regolarmente residente in Italia e accusato di aver commercializzato con la sua azienda KJWS, Cd contenenti immagini d'opere d'arte senza detto bollino.
