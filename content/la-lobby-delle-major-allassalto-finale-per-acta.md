Title: La lobby delle major all'assalto finale per ACTA
Date: 2011-05-10 13:01
Author: dilling
Category: ACTA, Attivismo
Tags: ACTA, censura, copyright, corte di giustizia, corte di giustizia dell'unione europea, corte europea di giustizia, lobby, major, Parlamento Europeo
Slug: la-lobby-delle-major-allassalto-finale-per-acta
Status: published

![](http://www.laquadrature.net/files/small_STOP_ACTA_LaQuadrature-ActUpparis_Luzern_051.JPG)**La lobby delle major che prosperano sullo sfruttamento del diritto d'autore sta facendo (attraverso [INTA](http://www.inta.org/Membership/Pages/Membership.aspx)) spudorate pressioni per evitare che il trattato ACTA sia sottoposto alla valutazione della Corte di Giustizia dell'Unione Europea prima del voto di assenso o rigetto del Parlamento Europeo. [Questa è la lettera](http://blog.tntvillage.scambioetico.org/wp-content/uploads/2011/05/ACTA-Trade-Mark-Lobby.pdf) che è stata inviata ai Parlamentari Europei per chieder loro di rigettare [la mozione](http://blog.tntvillage.scambioetico.org/?p=7606) di richiesta parere alla ECJ. I Cittadini non hanno certo la potenza economica di queste corporazioni per influenzare il voto dei parlamentari, ma diventa ora indispensabile far sentire la propria opinione alle persone che ci rappresentano per evitare che costoro votino per non far valutare preventivamente il trattato dalla Corte di Giustizia.**

**<!--more-->**  
Abbiamo su questo blog ripetutamente evidenziato le contraddizioni che il trattato ACTA presenta nei confronti della legislazione comunitaria, non vale quindi più la pena di stare a scrivere altre parole che purtroppo sarebbero tempo sprecato: i giornalisti che hanno concreta possibilità di fare informazione di massa continuerebbero ad ignorare questa importante questione (per rincorrere i bunga-bunga e le barzellette di Berlusconi o amplificare le miserie politiche nostrane), ci limitiamo quindi, nel momento in cui si sta per giungere alla fase finale di questo iter, a postare pochi link che riprendono l'essenziale.

**[La guerra per l'accesso](http://blog.tntvillage.scambioetico.org/wp-content/uploads/2010/11/Guerra_Accesso_Reloaded.pdf)  
[FFII: ACTA cambia le leggi dell’Unione Europea](http://blog.tntvillage.scambioetico.org/?p=7452)  
[Opinion of European Academics on ACTA](http://www.iri.uni-hannover.de/tl_files/pdf/ACTA_opinion_110211_DH2.pdf)**

Da questa pagina non possiamo far altro che constatare lo squallore della richiesta ai Parlamentari di accorciare i tempi dell'approvazione di ACTA evitando di far passare il trattato al vaglio della Corte di Giustizia. Gli autori della lettera sanno bene delle contraddizioni con il diritto comunitario e dell'alto rischio di parere negativo. Possiamo però sollecitare tutti Voi a **[scrivere e telefonare](http://www.laquadrature.net/wiki/MEPs_by_country)** per invece chiedere ai parlamentari di votare a favore della richiesta di avere il parere della Corte di Giustizia prima che il trattato sia definitivamente posto in votazione.

Chi ci segue ricorda bene come sul Telecoms Package, grazie principalmente al supporto di tutti coloro che hanno partecipato alle campagne che con altre Organizzazioni abbiamo sostenuto, si sia raggiunto in extremis [**un esito positivo**](http://blog.tntvillage.scambioetico.org/?p=4212) che fino a pochi giorni prima sembrava irraggiungibile.

Lanciamo infine un pubblico appello ad Avaaz.org per chiedere il loro supporto alla richiesta di questo importante e doveroso parere.

<div>

![user posted image](http://www.laquadrature.net/files/small_STOP_ACTA_LaQuadrature-ActUpparis_Luzern_15.JPG){.aligncenter}

</div>
