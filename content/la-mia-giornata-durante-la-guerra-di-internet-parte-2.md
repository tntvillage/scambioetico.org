Title: La mia giornata durante la Guerra di Internet - Parte 2/?
Date: 2010-12-08 12:25
Author: admin
Category: Attivismo, Notizie
Tags: guerra di internet, infowar, internet war, wikileaks
Slug: la-mia-giornata-durante-la-guerra-di-internet-parte-2
Status: published

![TNT blog](http://wikileaks.ch/static/gfx/WL_Hour_Glass_small.png){width="84" height="193"}**Prosegue il rapporto di un agente di Telecomix, Etu, durante la InfoWar, la guerra che i governi del mondo combattono contro WikiLeaks e i cittadini. La visione di chi lavora sul campo tecnico.**  
  
  
<!--more-->

La mia giornata durante la Guerra di Internet - parte 2/? ([Parte 1/?](http://blog.tntvillage.scambioetico.org/?p=7192).)  
di Etu

Il weekend successivo agli eventi di venerdì è passato in maniera sorprendentemente tranquilla. Ci sono stati alcuni attacchi, ma nulla che abbia fatto raggiungere il caos di venerdì. Questo probabilmente perché i Cavalieri e gli Agenti su Internet che lottavano per mantenere WikiLeaks attivo erano sui carboni ardenti. Il down (forse) ha avuto conseguenze inattese per gli attaccanti. In Telecomix ancora non conosciamo l'identità degli attaccanti. Ci sono speculazioni in merito agli Stati Uniti, ma mi terrò per me le mie idee su questo argomento.

Il venerdì aveva dato l'impressione di un bombardamento, di tanto in tanto piuttosto pesante.

Gli attacchi erano coordinati e pianificati. Sapevano a cosa miravano e seguivano le fonti di informazione. Oggi lo stato è di 507 mirror di Cablegate - venerdì, ce n'erano 84 \[nel momento della traduzione, siamo arrivati a 748, n.d.t.\]

Durante sabato WikiLeaks ha fatto partire il progetto mass-mirroring che offre l'opportunità a chiunque di creare un account sul proprio server e consentire una connessione SSH per l'aggiornamento. Questo consente a WikiLeaks di controllare numerose centinaia di server, per mantenerli aggiornati, e allo stesso tempo compilare un elenco di mirror aggiornato. Per diventare parte del progetto mass-mirroring, è necessario riempire un modulo per far sapere dove il mirror si trova, cosicché \[WikiLeaks\] possa inviare i dati di aggiornamento.

Il modulo è centralizzato, e sì, certo, tutti i mirror ne hanno ricevuto una copia, perché è parte del sito. Tuttavia, la destinazione a cui punta il modulo è uno dei server di WikiLeaks, perché da qualche parte deve ricevere i dati. Avrei probabilmente risolto questo problema in un modo simile. Però come risultato il server al quale puntava il modulo è stato attaccato tramite DDoS durante la notte di sabato e il mattino di domenica (UTC+1) e questo ha impedito di inviare nuovi Mass Mirror. L'attacco è stato condotto meglio di molti degli attacchi di sabato, principalmente per il fatto che gli attaccanti stavano mirando al computer giusto, e non solo ai name server.

Durante il weekend, il Partito Pirata svedese ha annunciato che proseguirà nel proprio supporto a WikiLeaks e che continuerà ad ospitare il sito anche dopo tutto questo sconvolgimento - potete leggere tutto quanto nei blog di Rick \[Falkvinge\] e Anna \[Troberg\], il che ha provocato dei tempi di down per alcune home page e blog ospitati dal Partito Pirata. Ma in tempi di guerra non si può contare che le cose vadano come programmate. Certe cose saranno bombardate, e questo è vero anche per Internet.

Numerose e strane notizie si sono diffuse in merito a persone negli Stati Uniti a cui non si consentiva di leggere WikiLeaks, che Assange avrebbe dovuto essere assassinato, che Assange avrebbe dovuto essere ricercato come Osama Bin-Laden. Per le truppe in Iraq, leggere WikiLeaks è un crimine. Gli studenti negli Stati Uniti non troveranno lavoro se scrivono di WikiLeaks su Facebook o Twitter, l'Australia rimuoverà la casella postale di WikiLeaks... etc... Molte cose strane sono avvenute in questi giorni, in attesa della prossima ondata, se verrà.

Credo che la maggior parte di noi sia preparata a sopravvivere alla prossima ondata, sebbene non sappiamo se davvero verrà. Ma saremo sempre vigili, stiamo sviluppando nuovi strumenti per essere informati meglio e prima. Si stanno creando nuovi metodi di comunicazione. La conoscenza viene ancora diffusa, sebbene non allo stesso ritmo di venerdì. Non abbiamo bisogno di spingere di più quando è così tranquillo.

Quello che abbiamo bisogno di sapere è avere i fatti di ciò che è successo e sta succedendo. La discussione si svolge in molti diversi posti, e noto che pochissime persone conoscono tutta la storia.

Questo è ciò su cui lavoreremo la prossima volta. Informatevi su cosa è successo, la diffusione dell'informazione è importante in tempi di guerra, e siamo completamente aperti rispetto al nostro metodo di lavoro. Chiunque voglia aiutare è più che benvenuto nel canale IRC di Telecomix: <https://chat.telecomix.org>.
