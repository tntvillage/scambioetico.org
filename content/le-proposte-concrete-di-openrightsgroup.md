Title: Le proposte concrete di OpenRightsGroup
Date: 2009-09-23 01:06
Author: admin
Category: Notizie
Slug: le-proposte-concrete-di-openrightsgroup
Status: published

Il 21 settembre Open Rights Group (Organizzazione inglese che ha lo scopo di preservare e promuovere i diritti digitali degli utenti) [ha incontrato con una sua delegazione i massimi esponenti dello staff di Mandelson](http://www.openrightsgroup.org/blog/2009/disconnection-giving-some-reals-answers-to-mandelsons-staff)(Ministro delle Attività Produttive nel governo di Gordon Brown) promotore di una nuova legge inglese che "mutuando" l'Hadopi francese propone **oltre** al rallentamento delle connessioni, sorveglianza delle reti di file Sharing, rastrellamenti di indirizzi IP, identificazioni, avvertimenti e processi, la disconnessione degli utenti dalla rete (con obbligo di pagamento del canone) che tanto piace al marito di Carla Bruni.

Tra questi era presente Gerd Leonhard, ex produttore e futurista dell'industria musicale) e Peter Jenner, manager musicale già per Pink Floyd e attualmente per Billy Bragg, che hanno proposto con forza l'introduzione di **licenze collettive pubbliche** anche per l'industria musicale in rete come quelle della Radio o della TV, sostenendo che i servizi esistenti (che solo le aziende con maggiori risorse possono oggi permettersi) hanno enormi difficoltà a causa delle licenze attuali (i problemi di [Youtube con PRS](http://punto-informatico.it/2702037/PI/News/youtube-ritorno-dei-videoclip.aspx) risolti a suon di milioni ne sono un esempio, come le *limitazioni geografiche* di [Spotify](http://mytech.it/web/2009/09/07/iphone-spotify-e-finalmente-sullapp-store/)) e che attualmente **solo le aziende** "approvate" dalle quattro Major possono sperare di avviare queste attività in rete.

Gerd ha illustrato alcune delle offerte che stanno già seguendo la linee delle licenza collettive, in **Danimarca, Cina e Corea**, per citarne solo tre e Peter ha anche dato un po' di informazioni su [Choruss di Jim Griffin](http://www.onep2p.it/09/01/2009/p2p-in-universita-la-tassa-e-nella-retta/) che negli Stati Uniti sta lanciando una licenza per tutta la musica compresa quella del P2P per gli studenti universitari, riferendo che molti dirigenti del settore dicono di iniziare ad accettare che una licenza pubblica collettiva sia l'unica opzione che abbia senso.

L'incontro è stato proficuo, perché si è cercato di vedere le cose dall'interno del mondo della musica per parlare delle vie d'uscita al problema e si è sottolineato che le sanzioni, incluse la disconnessione, sono sproporzionate ed in contrasto con l'obbiettivo del governo all'accesso universale.

Vedremo gli sviluppi nelle settimane a venire, è comunque facile supporre (accetto scommesse!) che le eventuali decisioni del governo Britannico come quelle di molti altri paesi che in Europa stanno ultimamente affrontando le questioni del Copyright e della Neutralità della Rete rimarranno in stand by in attesa delle decisioni della Commissione Europea sul Pacchetto Telecom che nella terza lettura con conciliazione [che avrà inizio fra alcuni giorni](http://www.laquadrature.net/en/why-would-eu-sacrifice-internet-freedoms) [deciderà del futuro della Rete](http://blog.tntvillage.scambioetico.org/?p=3511).

ScambioEtico e la coalizione OpenNet hanno iniziato campagne di pressione su tutti gli Europarlamentari per impedire che il Pacchetto Telecom diventi uno strumento in mano alle lobby delle Major, delle Telcos e della Politica anziché della libertà di espressione e di accesso alle informazioni dei cittadini europei ed avremo bisogno dell'aiuto di tutti voi per dare peso a queste richieste, stay tuned <!--emo&#038;;)-->![winky.gif](http://forum.tntvillage.scambioetico.org/tntforum/html/emoticons/winky.gif)<!--endemo-->

<div>

Scritto da Yanfry  
Licenza CC-BY-NC-SA-2.5 <http://creativecommons.org/licenses/by-nc-sa/2.5/it/>

</div>
