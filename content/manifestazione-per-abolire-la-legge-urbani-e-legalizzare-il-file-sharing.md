Title: Manifestazione per abolire la legge Urbani e legalizzare il file sharing
Date: 2006-11-22 01:03
Author: dilling
Category: Attivismo
Slug: manifestazione-per-abolire-la-legge-urbani-e-legalizzare-il-file-sharing
Status: published

**Il Comitato Promotore di ScambioEtico ha promosso per domenica 10 dicembre 2006 a Milano, una manifestazione per richiedere a gran voce e con forza che la condivisione per via telematica, senza scopo di lucro, sia legalizzata, quindi è sottinteso che chiediamo ai rappresentanti politici di tutti i partiti presenti nelle camere parlamentari di abolire le norme introdotte, nella primavera del 2004 dal famigerato decreto Urbani e dalle successive modifiche, alla legge sul diritto d'autore, le quali hanno trasportato nel penale una violazione che prima era solo di competenza civile.**

![](http://i65.photobucket.com/albums/h218/Dilling/milano2.jpg)

![](http://i65.photobucket.com/albums/h218/Dilling/milano1.jpg){.aligncenter}

**<!--more-->**

**La manifestazione consiste in una marcia che inizierà alle ore 12 da piazza San Silvestro, accanto al centro studi universitari, e che percorrendo via Larga, via Albricci, via Mazzini, piazza Duomo e via S. Margherita si concluderà in piazza della Scala.  In questi 17 giorni che restano prima dell'evento ci impegneremo, divulgando ovunque possibile questo evento per fare in modo che i manifestanti siano il più numerosi possibile.**

**E' questa la prima vera grande manifestazione che "il Popolo del Peer to Peer" ( o per essere ancora più diretti il Popolo degli scaricatori di musica film e tutto il resto), quello che i nostri detrattori definisce "i Pirati Informatici" " I Ladri" ed a volte anche "I Criminali", organizza senza input esterni (anzi contiamo di riuscire noi a coinvolgere forze politiche e singoli rappresentanti di partito), faremo tutto il possibile per poter avere con noi a Milano, la mattina del 10 Dicembre, anche qualche artista che non reputa il file sharing un danno ma bensì una pubblicità aggiunta.**

**E' il momento giusto, mentre le major continuano ad incalzare il nostro Governo, e non solo quello Italiano, ad inasprire ancora di più queste leggi, per fare sentire una voce alternativa, per dire chiaro e forte in prima persona che non siamo ne dei Pirati ne ladri e tanto meno dei criminali, che sono loro a doversi adeguare alle nuove tecnologie e tutti insieme sederci, a pari dignità, ad un tavolo di trattativa per giungere ad una forma di legalizzazione che soddisfi sia i legittimi interessi degli autori che le aspettative del "Popolo del P2P".  E' il momento di avere il coraggio e la forza di farci sentire e vedere, dobbiamo smettere di tentare inutilmente e contro-pruducentemente di nasconderci, accettando consapevolmente di essere definiti Pirati nel senso dispregiativo e criminalizzante della parola, dobbiamo essere in molti a dire basta!** **Annuncia qui la tua partecipazione e fai tutto quello che ti è possibile per far partecipare amici e conoscenti, invia una mail a tutti coloro che con cui hai corrispondenza, metti questa notizia nelle mailing list che frequenti, scrivilo e sostienilo nei siti internet che frequenti, nei bar, a scuola, sul luogo di lavoro; non abbiamo molte chance che i mass media tradizionali annuncino questa manifestazione dandogli il risalto e la dignità che merita, solo se le persone cominceranno a parlarne saranno obbligati a prenderci in considerazione col dovuto rispetto: il successo o il fallimento di questa iniziativa dipende anche da te.** ****Io ci sarò, noi ci saremo, vieni anche tu e fai in modo che ci siano anche altri.****

**Fai quello che devi, accada quello che può.**
