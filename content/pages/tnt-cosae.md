Title: TNT Village: Chi siamo
Date: 2019-02-07 08:00
Author: scambioetico
Category: Documenti
Slug: tntvillage-chi-siamo
Status: published

1.  [Perché TNTVillage](#org7103323)
2.  [La visione](#org44d5647)
3.  [Le regole sociali](#org4848385)
4.  [La prospettiva](#orgec716b6)
5.  [Richieste di rimozione](#org049b397)
6.  [I finanziamenti](#orgb2eb098)
7.  [Attivazione e disattivazione del sito](#org5c7f69d)

Il nuovo contratto sociale di TNTVillage


<a id="org7103323"></a>

# Perché TNTVillage

TNTvillage è nato per affermare il diritto e sostenere la legge: è
l'affermazione politica dei cittadini della rete che non accettano di
essere meri consumatori di un mercato costruito sullo sfruttamento.

TNTvillage è nato per affermare il diritto dei cittadini di
preservare, curare e condividere la conoscenza, come diritto
fondamentale dell'Uomo nella società della conoscenza.

TNTvillage è nato per affermare il diritto degli autori al proprio
pubblico che viene impedito dagli editori che segregano le opere in
cataloghi sempre più inaccessibili o con costi impropri.

TNTvillage agisce per preservare la cultura della lingua italiana, per
conservare ciò che è altrimenti introvabile, per non dimenticare
quanto diventa scomodo al potere, solo perché è vero.

TNTvillage esiste per custodire il prosperità del reale, contro
lo sfruttamento della finzione.

TNTVillage fa, gratuitamente, ciò che non fanno le istituzioni, o
fanno solo per mera facciata, a costi esorbitanti e senza dare la
possibilità ai cittadini di un reale utilizzo.

TNTvillage unisce chi parla italiano, in ogni parte del mondo, con
ogni diversa abilità e ogni possibilità economica, in una rete
sociale, civile e politica che fa della divulgazione della conoscenza
il suo nucleo inalienabile.

TNTvillage restituisce agli italiani il benessere della conoscenza
sottratto dalla squilibrata interpretazione delle leggi scritte sotto
dittatura dei potentati industriali che tengono in ostaggio la
politica e impongono la legge a danno dei cittadini e del diritto.


<a id="org44d5647"></a>

# La visione

La visione di TNTVillage è chiara: lo sfruttamento commerciale
dell'opera intellettuale deve tornare ad essere basato su un patto
equo tra i cittadini, detentori del diritto, e gli autori o le imprese
percettrici degli aspetti economici delle privative. L'avidità di
questi ultimi, contro gli autori e i consumatori, ha rotto il patto
che sottintendeva la concessione del diritto positivo, che agisce meno
a favore degli autori del lavoro creativo e più per mantenere stuoli
di voraci intermediari buoni a niente e quindi pronti a tutto per non
perdere questi privilegi.

Il copyright deve tornare ad essere al servizio della società e non
essere scagliato contro il bene comune.

TNTvillage si è sempre schierata contro l'esproprio proletario dei
diritti d'autore nelle reti di divulgazione illegale che diffondono le
opere appena messe in commercio o addrittura prima della loro uscita
in pubblico; sostiene attivamente i diritti di sfruttamento
commerciale delle opere dell'ingegno e riconosce che sarebbe una
società perggiore quella in cui i creativi non possano sfruttare
economicamente le proprie opere. Ma con giudizio.

Non un bit di materiale illecito è mai stato presente sui server di
TNTVillage.

TNTVillage permette ai cittadini adulti e consenzienti di scambiare
tra di loro materiale che è lecito scambiare tra privati. Se la legge
contrasta questo diritto è la lagge a sbagliare, non TNTVillage.


<a id="org4848385"></a>

# Le regole sociali

Le analisi economiche sullo sfruttamento delle opere d'ingegno dicono
chiaramente che esiste un periodo entro il quale le opere concludono
completamente il proprio ciclo economico. Alla fine di questo ciclo di
sfruttamento, il guadagno è solo residuale e diviene non più economico
ripubblicare o distribuire l'opera. Allo stato attuale quindi,
raggiunto per limite, le opere spesso non sono più disponibili per la
collettività.

TNTVillage ha adottato questa analisi e quindi definito un periodo
come Limite dello Scambio Etico (attualmente *LSE=12*) per tutti i
materiali tranne quanto è stato divulgato ad un pubblico
indiscriminato (ad esempio ciò che è stato trasmesso in TV) o quanto è
strumento scolastico o parascolastico. TNTVillage si dichiara comunque
disponibile ad accettare altre interpretazioni, scientificamente
solide, di questa determinazione.

Con un'invidiabile disciplina sul sito TNTvillage si è sempre
mantenuto fede al contratto sociale dello Scambio Etico, per quanto
deciso unilateralmente con *il divieto assoluto* di pubblicare file
torrent che contengono:

-   musica, a meno di LSE mesi dalla pubblicazione;

-   film, anime e cartoon a meno di LSE mesi dalla prima divulgazione
    nella lingua in cui viene effettuata la condivisione;

-   Ebooks e Abooks con meno di LSE mesi dalla data di prima
    pubblicazione dell’opera, con esclusione di tutta l’area
    scolastica.;

TNTvillage non permette e non ha mai permesso la diffusione di
*materiale pornografico*.

Su TNTVillage è consentito postare file torrent con:

-   film, anime e cartoons: dopo LSE mesi dalla prima divulgazione nella
    lingua in cui viene effettuata la condivisione. N.B. Sono consentiti
    i film a carattere erotico che su IMDB non sono classificati nel
    genere adult, ovvero pornografico.

-   musica: dopo LSE mesi dalla pubblicazione;

-   ebooks e abooks dopo LSE mesi dalla prima pubblicazione
    dell'edizione;

-   libri scolastici e parascolastici senza alcuna limitazione;

-   Opere allegate ai quotidiani, periodici etc: dalla data di uscita
    del numero successivo, o comunque dopo 30 giorni dalla
    pubblicazione, ad esclusione di quanto già regolamentato.

    Sono invece consentite le condivisioni delle opere più recenti di
quegli autori che hanno pubblicamente affermato di essere favorevoli
alla diffusione delle loro opere sulla rete P2P, così come le opere
che sono state oggetto di pubblicazione aperta e indiscriminata cioè
tutto ciò che è stato reso pubblico dalle TV generaliste e tutto
quello che non sia già espressamente regolamentato dallo statuto.


<a id="orgec716b6"></a>

# La prospettiva

TNTVillage si riconosce pienamente nella proposta Electronic Frontier
Foundation di istituire un sistema di Licenze Collettive e la sostiene
come strumento per giungere, finalmente, alla legalizzazione delle
condivisioni attualmente considerate illecite.

TNTVillage si impegna ad adottare le opportune accortezze
tecnologiche, per non esporre a rischi tecnologici e legale i propri
partecipanti. In particolare non tracceremo il traffico, non tenteremo
in alcun modo di identificare o profilare chi utilizza i servizi di
TNTVillage, per nessun altro motivo che questa dovrebbe essere una
norma di civiltà minima di qualsiasi sito su Internet.

I server di TNT Village non ospitano nessun file coperto da diritto
d'autore e progressivamente elimineremo anche i relativi file TORRENT,
limitandoci alla divulgazione dei link magnet (ovvero una stringa di
caratteri), le descrizioni del materiale sono compilate dagli utenti
del sito o prese da siti che le rilasciano pubblicamente:

Puoi partecipare a TNTVillage se:

-   sei maggiorenne

-   sei consapevole che La violazione del diritto d'autore è un reato
    punibile secondo le norme vigenti. Per maggiori informazioni ti
    rimandiamo a quest'articolo:

    <https://www.vice.com/it/article/4wkkdn/cosa-si-rischia-scaricando-guardando-film-in-streaming>

-   accetti integralmente e senza remore le motivazioni e le avvertenze
    riportate nei documenti sociali, lo statuto e il regolamento,
    rispettandole attivamente e facendo in modo che anche altri le
    rispettimo.

-   accetti l'impegno morale a partecipare alla vita della comunità;

Chiunque non sia d'accordo con le regole sociali o sia minorenne è
invitato a non registrarsi e a non partecipare alla comunità.


<a id="org049b397"></a>

# Richieste di rimozione

TNTVillage onora nel minor tempo tecnico possibile le richieste di
rimozione (delisting) del materiale che, a insindacabile giudizio
degli autori, non dovrebbero trovarsi su TNTVillage. I titolari dei
diritti d'autore o i rappresentanti formalmente indicati possono
richiedere con le dovute formalità l'esclusione della descrizione
delle opere dal forum.

Si fa presente, e sia ben chiaro, che la rimozione dalle descrizioni e
degli indirizzi dal forum non può tecnicamente impedire che tali opere
siano ulteriormente condivise o diffuse perché TNTVillage non ha alcun
ruolo in queste azioni. L'eliminazione dell'opera dal forum impedisce
solo la gratuita pubblicità.


<a id="orgb2eb098"></a>

# I finanziamenti

TNTVillage si regge esclusivamente su libere donazioni volontarie di
piccola entità utilizzate per sostenere i costi tecnologici e
legali. Le donazioni non danno diritto ad alcun servizio e non sono
mai rimborsabili e saranno accettate solo durante le campagne di
donazione dedicate a specifici obiettivi. Non sono accettate donazioni
periodiche.


<a id="org5c7f69d"></a>

# Attivazione e disattivazione del sito

A causa del flusso di visitatori l'accesso al sito potrebbe essere
limitato per alcune categorie di utenti in alcuni periodi della
giornata. Queste misure sono prese solo in relazione alla stabilità
del sistema e non sono MAI correlate con le donazioni. La release-list
è sempre aperta e disponibile.
