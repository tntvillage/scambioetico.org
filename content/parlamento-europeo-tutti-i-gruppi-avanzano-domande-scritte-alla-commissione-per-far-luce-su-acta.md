Title: Parlamento Europeo: tutti i gruppi avanzano domande scritte alla Commissione per far luce su ACTA
Date: 2010-02-18 01:20
Author: paolojustice
Category: ACTA, Attivismo
Tags: ACTA, copyright, trasparenza
Slug: parlamento-europeo-tutti-i-gruppi-avanzano-domande-scritte-alla-commissione-per-far-luce-su-acta
Status: published

![TNT blog](http://blog.tntvillage.scambioetico.org/wp-content/uploads/2010/01/noalacta.jpg){width="160" height="107"}**Esponenti di tutti i gruppi parlamentari firmano un'interrogazione scritta alla Commissione concernente [ACTA](http://blog.tntvillage.scambioetico.org/?cat=272). Le pressioni del Parlamento Europeo per ottenere la documentazione dell'accordo segreto che pone seri problemi alle libertà dei cittadini europei partono ora da tutti gli schieramenti politici. Vi proponiamo la traduzione in italiano del documento.**  
  
  
**<!--more-->**

[English readers click here. Link al documento originale (formato .doc).](http://www.europarl.europa.eu/sides/getDoc.do?pubRef=-//EP//NONSGML+WQ+E-2010-0726+0+DOC+WORD+V0//EN)

INTERROGAZIONE SCRITTA E-0726/10  
di Carl Schlyter (Verdi/ALE), Eva Lichtenberger (Verdi/ALE), Christian Engström (Verdi/ALE), Niccolò Rinaldi (ALDE), Daniel Caspary (PPE), Syed Kamall (ECR), David Martin (S&D), Helmut Scholz (GUE/NGL), Bernd Lange (S&D) e Robert Sturdy (ECR) alla Commissione

Oggetto: Anti-Counterfeiting Trade Agreement (ACTA)

I negoziati multilaterali sull'Accordo commerciale anti-contraffazione (ACTA) sono condotti con la premessa di confidenzialità a cui i partecipanti hanno aderito dietro richiesta del Governo degli Stati Uniti d'America.

Ad una audizione del 12 gennaio 2010, il Commissario designato Karel De Gucht ha dichiarato che rispetterà l'accordo di confidenzialità fra i partecipanti ad ACTA.

Nelle discussioni preliminari con il Parlamento sul nuovo Quadro di Accordo Inter-istituzionale, la Commissione aveva acconsentito il 27 gennaio ad impegnarsi ad una collaborazione rafforzata con il Parlamento, che sarebbe consistita nell'informare il Parlamento immediatamente e pienamente in ogni fase (inclusa la definizione delle direttive in negoziazione) dei negoziati sugli accordi internazionali, in particolare in materia di commercio, e altri negoziati che coinvolgono la procedura di consenso, al fine di dare piena attuazione all'articolo 218 del Trattato sul Funzionamento dell'Unione Europea (TFEU), nel rispetto del ruolo di ogni istituzione e assicurando piena compatibilità con le nuove procedure e regole per il rispetto della necessaria confidenzialità.

- La Commissione come onorerà il suo impegno ad una collaborazione rafforzata con il Parlamento in relazione ai negoziati ACTA?

- Quando la Commissione garantirà al Parlamento l'accesso a tutti i documenti correlati ad ACTA, in particolare al mandato di negoziato del Consiglio, alle minute dei meeting dei negoziati ACTA, ai capitoli proposti di ACTA e ai commenti dei partecipanti in merito alle bozze dei capitoli?

- Dato che la Presidenza spagnola dell'Unione spera di concludere un accordo su ACTA nella prima metà del 2010 e che molti europarlamentari vedono ACTA come una fresca opportunità per il Parlamento di esercitare il suo nuovo ruolo sotto il TFEU, la Commissione pensa che al Parlamento debba essere dato pieno accesso ai documenti ACTA prima che il nuovo Quadro di Accordo Inter-istituzionale diverrà effettivo?
