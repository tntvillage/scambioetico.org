Title: Per Natale 250 milioni alla SIAE dalle tasche dei cittadini
Date: 2009-12-23 22:24
Author: paolojustice
Category: Attivismo, Notizie, Policy
Tags: copyright, equo compenso, iniquo compenso, siae
Slug: per-natale-250-milioni-alla-siae-dalle-tasche-dei-cittadini
Status: published

![TNT blog](http://blog.tntvillage.scambioetico.org/wp-content/uploads/2009/09/money.jpg)**Altroconsumo: il ministro Bondi sta per firmare un decreto che prevede di applicare il cosiddetto "equo compenso", il sovrapprezzo per compensare i mancati introiti per gli autori dovuti alle copie per uso privato, a tutti i dispositivi elettronici in grado di memorizzare dati.**

  

**<!--more-->**

L'associazione a difesa dei consumatori [Altroconsumo](http://www.altroconsumo.it/prezzi/compri-il-cellulare-paghi-la-siae-guarda-il-video-s263813.htm) denuncia che il Ministro Bondi è prossimo a firmare un decreto che regalerà, a spese dei cittadini, 250 milioni di euro all'anno alla SIAE.

Il decreto prevede che il cosiddetto "equo compenso" vada a colpire decoder, computer, console per videogiochi e persino cellulari; si tratta della stessa tassa già applicata su dispositivi come lettori mp3 e cd vergini per compensare i supposti mancati guadagni per le copie ad uso privato di autori e detentori dei diritti. Naturalmente la tassa si tradurrà in un sovrapprezzo che graverà sulle tasche dei consumatori.

Altroconsumo scrive:

**Un provvedimento ingiusto**

In questo video-inchiesta abbiamo chiesto ai consumatori e ai commercianti il loro parere su questo nuovo obolo applicato stavolta su apparecchi che solo lontanamente hanno a che fare con musica, film e quant'altro sia tutelato dal diritto d'autore: se è vero che ad esempio un cellulare può contenere anche file mp3 è anche vero che la stragrande maggioranza delle persone lo utilizza soprattutto per telefonare. Pur riconoscendo giustamente quanto dovuto ad autori ed editori, giudichiamo questo favore alla Siae ingiusto soprattutto perché applicato sulle tasche dei consumatori in un momento di crisi. Una simile tassa porterebbe nelle casse della Siae oltre 250 milioni di euro l'anno.

**Un meccanismo assurdo e obsoleto**

L'equo compenso ha una formulazione che risale a un'epoca lontana dal mondo digitale, e dunque:

-   non è basato sull'effettivo danno causato ai detentori dei diritti dalla copia private, ma su semplici presunzioni \[si vedano anche questi articoli pubblicati da ScambioEtico: [I dati che le major vorrebbero nascondervi](http://blog.tntvillage.scambioetico.org/?p=4306) e [Pirati, samaritani, artisti e mascherine](http://blog.tntvillage.scambioetico.org/?p=3544)\];
-   non tiene in alcuna considerazione l'esistenza di restrizioni tecnologiche alla copia privata e i casi nei quali il diritto alla copia sia già previsto e remunerato da licenze. Questo genera fenomeni di doppio, triplo o quadruplo pagamento;
-   non è trasparente. Il consumatore che acquista prodotti ai quali si applica l'equo compenso non ne viene affatto informato e, allo stesso modo, la distribuzione agli autori delle somme provenienti dall'equo compenso avviene sulla base di meccanismi poco accessibili e buona parte viene assorbita dai costi strutturali e amministrativi della stessa Siae.

Altroconsumo, nell'aprile 2009 ha realizzato [un'inchiesta](http://www.altroconsumo.it/accesso-ai-contenuti/quanto-costa-la-siae-quanto-e-attuale-la-siae-altroconsumo-su-corretto-sviluppo-del-mercato-dei-contenuti-digitali-s241993.htm) che mostra quanto ci costa la SIAE (solo per la gestione del mastodontico apparato occorrono 193 milioni all'anno e la società accumula perdite per 30 milioni all'anno nonostante 743 milioni di ricavi) e quanto essa non sia più attuale nell'odierna società dell'informazione. Inoltre, secondo quanto riportato dall'allora presidente SIAE Assumma, oltre la metà degli iscritti tra gli autori musicali sono in perdita, cioè guadagnano meno, in diritti, di quanto spendano per l'iscrizione (220 euro alla prima iscrizione e circa 90 euro all'anno successivamente).

**Ci uniamo all'appello di Altroconsumo affinché il Ministro Bondi non firmi questo decreto profondamente ingiusto.**

Il video-inchiesta di Altroconsumo:

<p>
<center>
<object width="425" height="344">
<param name="movie" value="http://www.youtube.com/v/hDoJxhrPH28&amp;hl=it_IT&amp;fs=1&amp;"></param><param name="allowFullScreen" value="true"></param><param name="allowscriptaccess" value="always"></param>

<embed src="http://www.youtube.com/v/hDoJxhrPH28&amp;hl=it_IT&amp;fs=1&amp;" type="application/x-shockwave-flash" allowscriptaccess="always" allowfullscreen="true" width="425" height="344">
</embed>
</object>
</center>
</p>

