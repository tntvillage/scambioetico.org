Title:  REFF: Il successo di un conflitto contemporaneo
Date: 2009-09-24 23:01
Author: admin
Category: Notizie
Slug: reff-il-successo-di-un-conflitto-contemporaneo
Status: published

**La seconda edizione di RomaEuropa Web Factory sta per partire.**

**REFF** ha partecipato alla conferenza stampa, tenuta presso l'**Opificio Telecom** a Roma Mercoledì 16 Settembre 2009, per avere conferma delle informazioni che erano state diffuse in rete circa le innovazioni dell'edizione di quest'anno del concorso digitale della Fondazione Romaeuropa.  
Assistendo alla conferenza, ci sembrava di guardare in uno specchio. **Perché il [RomaEuropa WebFactory 2009/2010](http://romaeuropawebfactory.it/) è praticamente indistinguibile dall'edizione dell'anno scorso di [RomaEuropa FakeFactory!](http://www.romaeuropa.org/REFF/)**

-   **Licenze Aperte.  
   **
-   **Le opere sono remix di opere esistenti.  
   **
-   **Sistema di votazione democratico.  
   **
-   **Esperti e accademici a valutare i lavori pervenuti con le loro recensioni**

Tutti questi elementi saranno inclusi nel RomaEuropa WebFactory di quest'anno, la cui struttura, quindi, diventa indistinguibile da quella del FakeFactory!

E c'è di più.

[**Beatpick.**](http://www.beatpick.com/) Beatpick è parte integrante di REFF, ed è il partner principale della sezione musicale (100Samples). **Beatpick è stato chiamato a gestire la sezione musicale del concorso di quest'anno del RomaEuropa WebFactory.**

Tirando le somme: stesse regole, adozione delle licenze aperte, stesse pratiche, e addirittura il nostro principale partner musicale a gestirne la sezione musica.

**Noi pensiamo che questa sia una grande vittoria.**

RomaEuropa WebFactory ha adottato tutte le istanze suggerite dalla azione critica di REFF. E noi ne siamo contenti.

E ci siamo visti addirittura riconoscere il valore e l'efficacia della nostra azione: REFF è stato menzionato più volte durante la conferenza stampa quale fattore principale di cambiamento e trasformazione.

E non è ancora finita.

**Il REFF andrà avanti producendo circa 3 eventi minori entro la fine dell'anno, incluso quello in cui verrà presentata la pubblicazione che comprende i contributi accademici del nostro comitato scientifico.  
**

**E poi una enorme iniziativa, per il 2010. Ma su questo lasceremo un po' di suspence per i prossimi giorni.**

Rimanete in ascolto!

Oriana Persico
