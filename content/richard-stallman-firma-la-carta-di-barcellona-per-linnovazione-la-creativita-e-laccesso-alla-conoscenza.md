Title: Richard Stallman firma la Carta di Barcellona per l'Innovazione, la Creatività e l'Accesso alla Conoscenza
Date: 2010-10-26 15:57
Author: paolojustice
Category: Attivismo, Notizie, Policy
Tags: carta di barcellona, copyleft, copyright, creative commons, fcf forum, FCForum, free culture, free culture forum, gnu
Slug: richard-stallman-firma-la-carta-di-barcellona-per-linnovazione-la-creativita-e-laccesso-alla-conoscenza
Status: published

![TNT blog](http://la-ex.net/wp-content/uploads/2010/06/fcf2010-200px.gif)**A pochissimi giorni dalla nuova edizione che si terrà dal 28 al 31 ottobre, il Free Culture Forum annuncia che Richard Stallman ha sottoscritto la Carta di Barcellona elaborata nel 2009 e perfezionata nel corso del 2010. Inoltre il 27 ottobre verrà presentata al Parlamento Europeo la proposta di legge del governo brasiliano, "Marco Civil da Internet", probabilmente la più avanzata del mondo per la protezione della Net Neutrality e dei diritti dei cittadini in Internet.**

  
</strong><!--more--></strong>

Contributi e dimostrazioni di solidarietà continuano ad arrivare al Forum di Barcellona. Richard Stallman, fondatore del progetto GNU, della Free Software Foundation e leggendario pioniere del concetto del "copyleft", ha sottoscritto la Carta di Barcellona, il documento creato nell'ottobre 2009 da oltre 100 esperti ed organizzazioni, ScambioEtico incluso, provenienti da 20 paesi e 3 continenti diversi. Stallman per diversi mesi, privatamente, ha mantenuto un costante rapporto con i componenti del Free Culture Forum. Lo scambio prolungato di opinioni è stato molto fruttuoso per tutte le parti.

Richard Stallman si è inoltre reso disponibile a raccogliere le conclusioni del Forum del 2010 e a contribuire alla stesura finale della proposta che emergerà il 31 da Barcellona. Quest'anno si affronteranno **nuovi modelli di sostenibilità nell'era digitale**. Si tratta di una serie di argomenti chiave per mostrare concretamente quali modelli percorribili siano disponibili per andare a soppiantare quelli, non più capaci di sostenere la maggioranza degli artisti, basati sul copyright del "tutti i diritti riservati".

La piattaforma del Free Culture Forum è costituita da gruppi di attivisti ed esperti che si occupano di studiare, approfondire e sistematizzare le proposte legali ed economiche per una nuova era digitale capace di portare maggiori benefici a cittadini, artisti ed imprenditori. Il Forum ha potuto organizzare, grazie al prezioso aiuto dell'on. Eva Lichtenberger, il 27 ottobre, presso il Parlamento Europeo a Brussels, un incontro per l'esposizione della proposta di legge brasiliana "Marco Civil da Internet".

La proposta di legge è notevolissima e rappresenta probabilmente il quadro regolatorio più avanzato del mondo per la protezione dei diritti fondamentali e civili dei cittadini su Internet e la Neutralità della Rete. La legge è stata compilata tenendo presenti i contributi di oltre 4000 fra cittadini, organizzazioni non governative, imprenditori e industria ed ora viene vista molto favorevolemente sia dalla maggioranza di governo sia dalla totalità delle associazioni civili e di difesa dei consumatori. Una forte opposizione proviene solamente da alcuni estremisti che considerano vitale per il proprio business la violazione dei diritti dei cittadini e della Net Neutrality (l'industria del copyright). Al più presto contiamo di fornirvi un approfondimento in merito. Questo [il programma dell'incontro](http://la-ex.net/civil-rights-on-the-internet-the-experience-of-brazil-regulation-initiative) presso il Parlamento Europeo.

Ad aprire il Free Culture Forum ci sarà la serata dedicata agli oXcars, un evento che premierà gli artisti più meritevoli che hanno rilasciato opere protette da qualche licenza libera. Come nelle edizioni precedenti lo spettacolo e le premiazioni si terranno nella Sala Apollo, capace di contenere oltre 5000 persone, la sera del 27 ottobre. Quest'anno l'evento è ancora più sentito in quanto la SGAE (l'equivalente della SIAE italiana) in agosto ha intimato, tramite i propri legali, ad eXgae (organizzatrice degli oXcars e consulente per gli artisti che vogliono staccarsi dal copyright, dalle major e dalla SGAE) di chiudere il sito web e cessare di esistere entro 7 giorni.

ScambioEtico, fra i creatori della Carta di Barcellona del 2009 e membro permanente del FCForum, è presente all'edizione 2010 e porterà soprattutto le istanze della comunità TNT Village.

Per ulteriori informazioni sul Free Culture Forum: <http://2010.fcforum.net/>

<object width="533" height="320"><param name="movie" value="http://www.youtube.com/v/eiNJrkDa2gw?fs=1&amp;hl=it_IT"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/eiNJrkDa2gw?fs=1&amp;hl=it_IT" type="application/x-shockwave-flash" allowscriptaccess="always" allowfullscreen="true" width="533" height="320"></embed></object>
