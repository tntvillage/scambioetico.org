Title: Risoluzione sulla libertà d'informazione in Italia bocciata dal Parlamento Europeo
Date: 2009-10-23 12:19
Author: paolojustice
Category: Notizie, Policy
Tags: libertà di espressione, Parlamento Europeo, risoluzione
Slug: risoluzione-sulla-liberta-dinformazione-in-italia-bocciata-dal-parlamento-europeo
Status: published

**Ieri in sessione plenaria il Parlamento Europeo ha rigettato la risoluzione sulla libertà d'espressione in Italia che avrebbe impegnato la Commissione ad indagare in merito alla pluralità d'informazione e alla libertà di stampa per accertare eventuali violazioni dell'art. 7 del Trattato.**

**<!--more-->**

Con 337 voti contrari, 336 favorevoli e 13 astenuti, il Parlamento ha seguito (per un solo voto) la strategia richiesta dal Commissario Reding, che nella discussione del 9 ottobre aveva invitato a consentire che i problemi interni in merito fossero risolti dai singoli Paesi Membri.

Decisiva l'astensione di 3 MEPs irlandesi di ALDE (Alleanza Europea dei Liberali e Democratici), un gruppo parlamentare che pure aveva espresso preoccupazioni in merito alla situazione italiana e aveva sostenuto la risoluzione in ogni fase prima del voto di ieri.

Un'analoga risoluzione a sostegno del governo italiano, proposta per iniziativa degli europarlamentari del PdL all'interno del gruppo PPE, è stata anch'essa bocciata.

L'Italia deve quindi risolvere da sé gli eventuali problemi di concentrazione dei media e della libertà di espressione.
