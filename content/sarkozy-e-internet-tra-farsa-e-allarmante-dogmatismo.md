Title: Sarkozy e Internet: tra farsa e allarmante dogmatismo
Date: 2010-01-11 21:55
Author: paolojustice
Category: Attivismo, Notizie, Policy
Tags: 3-strikes, HADOPI, LOPPSI, relazione Zelnik
Slug: sarkozy-e-internet-tra-farsa-e-allarmante-dogmatismo
Status: published

![TNT blog](http://www.laquadrature.net/themes/zen/lqdn/logo.png){width="100" height="100"}**La Quadrature du Net: il governo francese ha annunciato che alcuni punti della relazione Zelnik saranno attuati. Patrick Zelnik è un lobbista dell'industria del monopolio intellettuale. Gli amichetti del presidente Sarkozy vengono per primi!  
**  
  

**<!--more-->**

Parigi, 8 gennaio 2010 – Nicolas Sarkozy ha appena annunciato che il suo governo cercherà di attuare alcune delle raccomandazioni della [relazione Zelnik](http://paidcontent.co.uk/article/419-sacre-bleu-france-mulls-tax-on-web-ads-to-bail-out-old-media/). L’autore principale della relazione è Patrick Zelnik, un produttore e lobbista dell’industria musicale. L’obiettivo di queste disposizioni su misura è quello di servire gli interessi degli amici del Presidente. Anche se ridicole, rivelano un dogmatismo allarmante in cui i diritti dei cittadini e l’interesse generale vengono negati a favore di alcune industrie incapaci... Gli amichetti vengono per primi!

È ufficiale: i contribuenti francesi dovranno pagare per milioni di copie di file musicali.

Niente di più normale in mezzo a una crisi economica in cui le università e gli ospedali stanno già lottando per svolgere la loro attività di servizio pubblico.

Questi sussidi, che si dimostreranno altrettanto inefficaci della macchina accusatoria del “3-strikes” dell’HADOPI inaugurata oggi, svelano la gretta visione di Internet del signor Sarkozy; pericolosa e dogmatica.

Sebbene fosse l’unica proposta delineante una via d’uscita da questa stupida “guerra alla condivisione”, portata avanti dalle industrie dell'intrattenimento nei confronti dei consumatori e dei cittadini, il [*contributo creativo*](http://paigrain.debatpublic.net/?page_id=171&lp_lang_view=en) è stato respinto fin dall’inizio.

Questa proposta avrebbe consentito il riconoscimento di nuove pratiche sociali di emancipazione e allo stesso tempo avrebbe fornito un finanziamento aggiuntivo alle attività creative.

Ma l’interesse pubblico non è mai stato all’ordine del giorno della Commissione.

Mentre un numero crescente di studi indipendenti *(1)* confermano che il file-sharing ha un impatto neutro o positivo sull’economia creativa, il “dogma degli intermediari” comanda che i fatti siano ignorati.

"**Punire e tassare al fine di combattere quello che non si capisce è uno strano modo di gettare le basi per il futuro di Internet. Questo è comunque ciò che è sul tavolo per gli artisti ed il loro pubblico!**", dichiara ironicamente Jérémie Zimmermann, portavoce per La Quadrature du Net. "**Queste traballanti e costose misure corrispondono in pieno alla ridicola HADOPI. Dobbiamo tenere presente che dopo la repressione del file-sharing, il governo è determinato a proseguire nel controllo di Internet, in particolare con l’imminente LOPPSI, la legge che istituisce la censura della Rete**" *(2)*, conclude Zimmermann.

<span style="text-decoration: underline;">Note:</span>

*1*. Qui un elenco non esaustivo di questi studi: <http://www.laquadrature.net/wiki/Documents>

*2*. Giovedì, quando ha annunciato queste misure, Nicolas Sarkozy ha dichiarato che: **“Meglio potremo automaticamente disinquinare le reti ed i server utilizzati per la pirateria, meno sarà necessario attuare misure che interessano gli utenti di Internet. Le tecniche di filtraggio devono quindi essere sperimentate senza indugio"**. <http://www.elysee.fr/documents/index.php?mode=cview&cat_id=7&press_id=3239&lang=fr>

Fonte: <http://www.laquadrature.net/en/sarkozy-and-the-internet-between-farce-and-alarming-dogmatism>

Licenza CC: <http://creativecommons.org/licenses/by-sa/2.0/>

Traduzione a cura di Scambioetico.

[Traduzione originale di Yanfry](http://yanfry.wordpress.com/2010/01/11/sarkozy-e-internet-tra-farsa-e-allarmante-dogmatismo/)
