Title: SPAGNA / Internet: gli spagnoli principi del download 
Date: 2007-12-01 11:10
Author: dilling
Category: Notizie
Slug: spagna-internet-gli-spagnoli-principi-del-download
Status: published

Fonte: newsletter ADUC

"Scaricalo, scaricalo!", potrebbe essere il motto degli internauti spagnoli, visto che la Spagna e' il Paese che piu' scarica musica e video dal Web in Europa. Il 58% degli utenti preleva brani musicali e il 52% pellicole o videoclip, contro una media europea rispettivamente del 37% e 20%.

<!--more-->

Lo si evince da uno studio sullo svago digitale, presentato a Madrid dall'Associazione europea di pubblicita' interattiva (Eiaa). Che sia per pigrizia d'andare al cinema o per impazienza prima che esca in Dvd, gli spagnoli non solo sono i piu' assidui nel prelevare film, ma lo fanno prima degli altri. Basti dire che tra le dieci pellicole piu' viste dal 15 al 21 ottobre (Shreck 3 e Transformers), le copie scaricate nel mondo sono state 24.381, e di queste il 18% in Spagna; seguono l'Italia con il 10,7% e la Francia (10%). Sui motivi del successo del "download" in Spagna esistono due ipotesi opposte. Secondo Alison Fennah di Eiaa, nei Paesi mediterranei -Spagna in testa- Internet ha molto a che fare con il tempo libero, mentre al Nord s'associa piu' al mondo del lavoro. Invece, per Jose Manuel Tourne, direttore della Federacion para la Proteccion de la Propriedad Intelectual (Fap), dietro al fenomeno c'e' la pirateria, giacche' la Spagna ha la legislazione piu' tollerante d'Europa nei confronti dei prelievi illegali.
