Title: SSRC: rapporto sulla pirateria. Smentite le fantasie dell'industria del copyright.
Date: 2011-03-08 13:12
Author: paolojustice
Category: Attivismo, Notizie
Slug: ssrc-rapporto-sulla-pirateria-smentite-le-fantasie-dellindustria-del-copyright
Status: published

![](http://piracy.ssrc.org/wp-content/uploads/2011/03/coverinbox2.png){width="145" height="188"}**Il Social Science Reasearch Council rilascia il rapporto sulla pirateria dei media nelle economie emergenti, il primo studio su vasta scala, comparativo ed indipendente, sull'enforcement e la violazione del copyright.**  
  
**<!--more-->**

Il [Social Science Research Council](http://ssrc.org) di New York ha rilasciato uno degli studi più importanti ed estesi mai effettuato sulla pirateria di musica, film e software e sull'enforcement del copyright. Si tratta di uno studio comparativo ed indipendente effettuato nell'arco di numerosi anni e su un elevato numero di paesi, con un'attenzione particolare a Brasile, India, Messico, Russia, Sud Africa e Bolivia, quei paesi in cui, in particolare tramite ACTA, gli integralisti del copyright sognano di poter aumentare le vendite semplicemente tramite un enforcement draconiano ed un'estesa propaganda antipirateria. Lo studio inoltre non ha trovato alcuna evidenza, come invece suggerito dall'industria del copyright, di correlazioni fra violazioni del copyright senza scopo di lucro e crimine organizzato e terrorismo.

In un comunicato stampa diffuso il 7 marzo, il direttore del progetto, Joe Karaganis, afferma che "La scelta in gran parte dei mercati dei media non è fra elevata e bassa pirateria. La scelta, piuttosto, è fra elevata pirateria in un mercato con prezzi alti, ed elevata pirateria in un mercato con prezzi bassi. Il nostro lavoro mostra che il business dei media può sopravvivere in entrambi gli ambienti, e che i paesi in via di sviluppo hanno un forte interesse a promuovere il secondo. Il problema ha poco a che fare con l'enforcement e molto con il favorire la concorrenza".

Le principali conclusioni dello studio sono le seguenti.

**I prezzi sono troppo alti**  
Gli elevati prezzi per i contenuti, i bassi redditi e le economiche tecnologie digitali sono gli ingredienti principali della pirateria globale dei media. In rapporto ai redditi nazionali di Brasile, Russia o Sud Africa, il prezzo di vendita di un CD, DVD o la copia di Microsoft Office sono dalle cinque alle dieci volte più care che negli Stati Uniti o in Europa. Di conseguenza i mercati legali sono minuscoli e sottosviluppati.

**La concorrenza è positiva**  
La previsione principale per ottenere bassi prezzi nei mercati legali dei media è la presenza di forti società nazionali che siano in concorrenza per conquistare il pubblico e i consumatori locali. Nei paesi in via di sviluppo, dove le corporazioni globali di film, musica e software dominato il mercato, queste condizioni sono ampiamente assenti.

**L'educazione antipirateria ha fallito**  
Gli autori non hanno trovato alcuno stigma significativo correlato alla pirateria in nessuno dei paesi esaminati. Al contrario la pirateria è parte delle pratiche quotidiane di ampie e crescenti fasce della popolazione.

**Cambiare la legge è facile. Cambiare la pratica è difficile**  
La lobby dell'industria ha avuto molto successo nel cambiare le leggi per criminalizzare queste pratiche, ma ha ampiamente fallito nell'indurre i governi ad applicarle. Gli autori ritengono che non esista alcun modo realistico per riconciliare l'enforcement di massa e l'equo processo, specialmente nei paesi con sistemi legali gravemente sovraccarichi.

**I criminali non possono competere con il gratuito**  
Lo studio non trova alcun legame sistematico fra pirateria dei media e crimine organizzato e terrorismo in nessuno dei paesi esaminati. Oggi, i pirati su scala commerciale e i contrabbandieri affrontano lo stesso dilemma dell'industria legale: come competere con il gratuito.

**L'enforcement non ha funzionato**  
Oggi, dopo un decennio di enforcement dilagante, gli autori non hanno constatato alcun impatto sul rifornimento di beni piratati.

Il sommario originale del rapporto è disponibile [qui](http://piracy.ssrc.org/about-the-report/).
