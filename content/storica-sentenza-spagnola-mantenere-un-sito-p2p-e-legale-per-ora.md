Title: Storica sentenza spagnola: mantenere un sito p2p è legale (per ora)
Date: 2010-03-16 19:44
Author: admin
Category: Ai confini del copyright, Attivismo, Notizie, Policy
Tags: chiusura, copyright, equo processo, fair use, file sharing, internet
Slug: storica-sentenza-spagnola-mantenere-un-sito-p2p-e-legale-per-ora
Status: published

![immagine sito rincondejesus.com](http://img385.imageshack.us/img385/3827/rincondejesus.png "rincondejesus"){.alignleft width="150" height="106"}<strong>La sentenza non è limitata a respingere la causa della SGAE (siae spagnola ndr), che ha denunciato la cosa, ma entra nel merito della questione, sostenendo che la rete di link, come quella sviluppata dall'imputata, si limita a offrire la possibilità di scaricare attraverso una rete p2p, ma "non significa che questa rappresenti distribuzione o la riproduzione al pubblico delle opere oggetto di proprietà intellettuale, si tratta semplicemente di un indice che facilita la creazione di reti di ricerca P2P file sharing attraverso il sistema di menu, manifesti o copertine con i titoli di film o opere musicali".

<!--more--></strong>  
La sentenza del giudice Raul N. Garcia Orejudo è ancora più precisa e indica che il sistema di link è la base stessa di Internet e che su di un gran numero di pagine e motori di ricerca (come Google) è possibile fare ciò senza che questo rappresenti in alcun modo reato.

La sentenza, descritta come "storica" dal legale dell'imputata, Carlos Sanchez Almeida, confuta gli argomenti della SGAE utilizzati per accusare Jesus Guerra, di violare la proprietà intellettuale e di sfruttare le opere senza avere il diritto di farlo rendendo le opere indebitamente disponibili al pubblico.

Il giudice ha osservato che, in un procedimento civile per l'applicazione del diritto d'autore, è impossibile con l'attuale quadro normativo identificare i soggetti o gli utenti di queste reti attraverso operatori p2p tramite l'indirizzo IP "per indagare e quindi capire quali file vengono scaricati, qual è la loro vera origine e come viene eseguito il download da ogni utente".

La decisione può cambiare completamente la strategia legale contro le pagine di link. E questa è la prima volta che un provvedimento civile, che respinge una richiesta contro la violazione della LPI (leggi sul diritto d'autore spagnola, ndr).

Gran parte delle argomentazioni utilizzate dal giudice civile di Barcellona, sono le stesse utilizzate dalla Corte Provinciale di Madrid che ha assolto Sharemula, dall'incriminazione che indicava come reato contribuire alle reti P2P. A differenza di questa, la sentenza del tribunale di Barcellona è impugnabile.

L'imputata Jesús Guerra è proprietaria di un bar nella zona industriale di Caldas de Monbui (Barcellona) e ha creato il sito web [Elrincondejesus.com](http://elrincondejesus.com/) come hobby per pubblicare i link di programmi p2p BitTorrent e eMule per scaricare film e musica. Il giudice ha riconosciuto nella sentenza che non vi era alcun scopo di lucro, diretto o indiretto, in quanto il proprietario "non riceve i soldi direttamente o indirettamente connessi al servizio offerto, e non ospita pubblicità sulle pagine".

Tuttavia, il quadro può cambiare radicalmente nei prossimi mesi. Il governo sta preparando una modifica generale della legislazione attraverso la legge sull'Economia Sostenibile, che potrebbe chiudere i siti che ospitano o forniscono link a file senza il permesso dei detentori dei diritti, quali film, musica e giochi. Il giudice nazionale ha l'ultima parola sulla chiusura precauzionale delle pagine.

[Scarica la sentenza](http://estaticos.elmundo.es/documentos/2010/03/13/sentenciaelrincondejesus.pdf "Scarica la sentenza")

Da elpais  
[http://www.elpais.com/articulo/cultura/sen...elpepicul\_5/Tes](http://www.elpais.com/articulo/cultura/sentencia/civil/declara/legales/redes/p2p/descargas/elpepucul/20100314elpepicul_5/Tes)
