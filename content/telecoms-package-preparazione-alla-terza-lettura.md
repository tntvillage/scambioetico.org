Title: Telecoms Package: preparazione alla terza lettura
Date: 2009-09-02 22:23
Author: paolojustice
Category: Attivismo, Policy
Tags: 3-strikes, disconnessioni, emendamento 138, mere conduit, pacchetto telecom
Slug: telecoms-package-preparazione-alla-terza-lettura
Status: published

![TNT blog](http://blog.tntvillage.scambioetico.org/wp-content/uploads/2009/09/european-parliament-logo.jpg){width="250" height="138"}**Il Parlamento Europeo affronterà una grande sfida: assicurare che la terza lettura del Pacchetto Telecom protegga gli utenti, difenda le libertà fondamentali e trovi la giusta formula per l'innovazione e la crescita. Multinazionali, associazioni di consumatori, associazioni antipirateria e importanti gruppi di attivisti a difesa delle libertà digitali parteciperanno a un seminario dedicato ai nodi centrali organizzato dal gruppo parlamentare Greens/EFA e dal PiratPartiet presso il Parlamento Europeo.**

**<!--more-->**

L'accesso ai servizi e alle applicazioni di Internet è oggi universalmente riconosciuto come di importanza crescente in qualsiasi attività sociale ed economica. La terza lettura del pacchetto, che ridisegnerà profondamente le normative concernenti Internet, darà l'opportunità e la responsabilità al Parlamento di utilizzare il proprio potere co-decisionale per assicurare che siano raggiunti gli scopi necessari.

Il disaccordo cruciale fra Parlamento e Consiglio durante la seconda lettura ha riguardato il ruolo dell'autorità giudiziaria nel Pacchetto Telecom. Mentre il Parlamento ha sostenuto e approvato un pacchetto che impedisce alle società private di tagliare l'accesso a Internet ai cittadini, il Consiglio vuole lasciare tale libertà agli stati membri. Per capire perché "una sentenza precedente della magistratura" (il famoso Emendamento 138, ora art. 8.4(h) della direttiva quadro) rappresenta ora il nucleo del dibattito sul Pacchetto Telecom, il seminario esaminerà le tre più generali domande:

-   C'è differenza fra il quadro legale attualmente vigente e il Pacchetto Telecom?
-   Chi ha oggi il potere di tagliare l'accesso a Internet, e cosa è stato proposto nel Pacchetto Telecom?
-   Che tipo di accesso a "Internet" si possono aspettare i cittadini oggi, e che tipo di accesso è previsto dal Pacchetto Telecom?

Presieduti dagli europarlamentari Christian Engstrôm (*PiratPartiet, Svezia*) e Eva Lichtenberger (<span lang="de" lang="de">*Die Grüne Alternative, Austria*</span>) i panel sono composti da rappresentanti di Intel, Euroispa, Clifford Chance, BSA, EGDF, ScambioEtico, La Quadrature du Net, Voice on the Net coalition Europe (iBasis, Intel, Google, Rebtel, Skype, Microsoft, Voxbone), Juliagruppen e il Consiglio dei Consumatori Norvegesi.

[Clickate per visualizzare la brochure completa del seminario.](http://www.erikjosefsson.eu/sites/default/files/Telecom_7_Sept_2009_programme.pdf)
