Title: TNT Village rende simpatici agli italiani anche i vecchietti scorbutici
Date: 2009-10-16 22:35
Author: paolojustice
Category: Attivismo
Tags: collecting societies, creative commons, major, nasty old people, p2p, peer-to-peer, tnt village
Slug: tnt-village-rende-anche-i-vecchietti-scorbutici-simpatici-agli-italiani
Status: published

![TNT blog](http://blog.tntvillage.scambioetico.org/wp-content/uploads/2009/10/NastyOldPeople.jpg){width="256" height="144"}**TNT Village, la più grande comunità torrent italiana, dopo averne realizzato i sottotitoli in italiano, ha oggi rilasciato l'interessantissimo *Nasty Old People*, primo film svedese con licenza Creative Commons. Ancora una volta le comunità torrent promuovono la cultura e l'arte con fatti concreti.**

**<!--more-->**

Dalla [scheda](http://forum.tntvillage.scambioetico.org/tntforum/index.php?showtopic=187464) della releaser Berjoska:

"Nasty Old People" racconta la storia di Mette, una ragazzina nazista che si prende cura di quattro persone anziane piuttosto burbere durante il suo lavoro quotidiano e che aspettano solo di morire. La sua vita diventa un viaggio in una favola burlesca, in cui le regole del gioco sono create da Mette stessa. Mette è indifferente circa il suo modo di vita, fino a quando non assale un uomo, prendendolo a calci in maniera insensata. Svegliandosi il giorno dopo, si rende conto che qualcosa non va e si mette in discussione. Capisce che c'è un mondo di cui ignorava l'esistenza. E' un film molto profondo e toccante.

"Nasty Old People" rappresenta anche un importante esempio di come sia possibile fare e diffondere arte senza ricorrere all'elefantiaco sistema di produzione e distribuzione delle "major dell'intrattenimento" e da oggi è ancora più godibile dal pubblico italiano grazie ai sottotitoli realizzati da TNT Village.

Si tratta di un lungometraggio di grande valore artistico prodotto con un budget limitatissimo e rilasciato con una particolare licenza [Creative Commons](http://creativecommons.org/) che permette la libera diffusione, copia e remix. In maniera opposta al modello del copyright con "tutti i diritti riservati", nato come subdola forma di censura ed oggi essenzialmente teso a "privatizzare" e monetizzare l'arte anche a scapito degli autori, l'opera riafferma la possibilità di una cultura, libera e universalmente accessibile, capace di offrire potenzialità impensabili fino a pochi decenni orsono a creatori e fruitori.

<object classid="clsid:d27cdb6e-ae6d-11cf-96b8-444553540000" width="504" height="306" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/T2R3YQlppdg&amp;hl=it&amp;fs=1&amp;rel=0"></param><param name="allowfullscreen" value="true"></param><embed type="application/x-shockwave-flash" width="504" height="306" src="http://www.youtube.com/v/T2R3YQlppdg&amp;hl=it&amp;fs=1&amp;rel=0" allowfullscreen="true" allowscriptaccess="always"></embed></object>

Grazie a Internet il problema della distribuzione, che ha tormentato gli artisti da sempre e talvolta li ha resi schiavi dei grandi distributori, è superato: non c'è bisogno di imponenti strutture di marketing né di interminabili filiere di distribuzione, le quali ormai hanno l'unico effetto di far aumentare il prezzo di un'opera d'arte al fruitore finale.

Non c'è bisogno di esigenti finanziatori che hanno spesso la pretesa di imporre condizioni su come un'opera deve essere, al fine di "massimizzare i rientri economici" e "minimizzare i rischi". Pretese che in realtà imbrigliano, mercificano e mortificano la creatività degli artisti e appiattiscono la cultura su standard determinati da parametri decisi a tavolino da poche persone che di frequente non hanno il minimo interesse per l'arte. Grazie alle possibilità del peer-to-peer, non c'è più nemmeno bisogno di costosi server e larghezza di banda.

Il sistema ha innescato una reazione a catena che sta provocando la trasformazione dei passivi fruitori di opere in attivi creatori. Si tratta di un circolo virtuoso: all'inizio degli anni 90 limitato ai testi e al software e che ora coinvolge musica, video, cortometraggi, lungometraggi e altro ancora.

Il processo di trasformazione viene visto con sospetto, se non con vera e propria paura, da coloro che vorrebbero vivere di rendita sfruttando un mercato tramite obsoleti modelli di business: le grandi major dell'intrattenimento, per esempio, che incapaci di uscire da una spirale discendente che le sta relegando sempre più ad un ruolo di parassitismo, reagiscono tentando di criminalizzare il p2p indiscriminatamente e di imporre un ferreo controllo su Internet premendo a favore di leggi repressive; o le collecting societies come la francese SACEM, l'italiana SIAE o la belga SABAM, che per anni [hanno tentato di intralciare](http://www.ip-watch.org/weblog/2008/10/28/french-deal-highlights-open-licensing-and-collecting-societies-in-europe/), fortunatamente con scarso o nullo successo, le licenze Creative Commons.

La comunità di [TNT Village](http://tntvillage.org), senza la quale, peraltro, questo stesso blog non potrebbe esistere, ha sentito la necessità di rendere un'opera, così importante sia per quello che esprime sia per quello che simboleggia, fruibile anche al pubblico italiano che non conosce l'inglese o lo svedese. Nella release sono infatti stati inclusi i sottotitoli in italiano.

La scheda tecnica completa e il link al file torrent sono [disponibili qui](http://forum.tntvillage.scambioetico.org/tntforum/index.php?showtopic=187464). Ci uniamo ai [produttori](http://nastyoldpeople.org) nel raccomandare a tutti: condividete, restate in seed, copiate, diffondete e remixate il più possibile! E naturalmente godetevi il film e [sostenete gli autori](http://nastyoldpeople.org)!

<object classid="clsid:d27cdb6e-ae6d-11cf-96b8-444553540000" width="504" height="306" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/BdC9wdZaGoY&amp;hl=it&amp;fs=1&amp;rel=0"></param><param name="allowfullscreen" value="true"></param><embed type="application/x-shockwave-flash" width="504" height="306" src="http://www.youtube.com/v/BdC9wdZaGoY&amp;hl=it&amp;fs=1&amp;rel=0" allowfullscreen="true" allowscriptaccess="always"></embed></object>
